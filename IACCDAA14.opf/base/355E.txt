༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159397
ImageGroup:
12PD18169
LCCN:
2013330942
ISBN:
9787542122223
Title:
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
lha 'dre'i sred pas bdag gir byas pa'i lha sa/
Author:
ཤེས་རབ་བསྟན་དར།
shes rab bstan dar/
n/a
Descriptor:
Original Publication:
shes rab kyi tshoms/;6
Place:
lan kru'u/
Publisher:
kan su'u mi rigs dpe skrun khang /
Date:
2012
Volume:
1
1
Total Volumes:
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, Southwest University of Nationalities,
Chengdu, China.



ཤེས་རབ་ཀྱི་ཚོམས།
མ་འཛེའི་སྲིད་པས་བདག་གིར
བྱས་བའི་ལྷ་ས།
ཤེས་རབ་བསྟན་དར་གྱིས་བརྩམས།
ཚུན་
COD
ཀན་སུའུ་མི་རིགས་དཔེ་སྐྲུན་ཁང་།



ཤེས་རབ་བསྟན་དར། སྨྱུག་མིང་རྒྱ་གྲོལ། 1968ལོར་མདོ་སྨད་མང་རར་སྐྱེས།
ཀླུ་ཚང་དགོན་པའི་ཆོས་སྒོར་ཞུགས་ཏེ་གཞུང་བཀའ་པོད་ལྔ་དང་སྔགས་རྒྱུད་སྡེ་
བཞི་ལ་སྦྱངས། 1997 ལོར་ཕར་ཕྱིན་རབ་འབྱམས་པའི་དམ་བཅའ་བཞག ཀླུ་
ཚང་དགོན་པ་དང་དབུས་གཞུང་ཐར་ཤུལ་དགོན་པ། གངས་ལྗོངས་ཤེས་རིག་
ནོར་བུ་གླིང་སོགས་སུ་བསྡུས་ཚད་དབུ་ཕར་དང་ཐ་སྙད་རིག་གནས་སོགས་ཀྱི་
འཆད་ཉན་སྤེལ་ཅིང་། སློབ་གྲྭ་ཆེ་འབྲིང་ཆུང་གསུམ་གྱི་དགེ་སློབ་དང་། བསླབ་
རམས་པ་དང་འབུམ་རམས་པ། གཞུང་སྒེར་གྱིས་བསྒྲུབས་པའི་འཛིན་གྲྭ་བཅས་
སུ་བོད་ཀྱི་རིག་གནས་ཀྱི་སློབ་ཁྲིད་བྱས།
ད་ལྟའི་བར་དུ་སྙན་ངག་དང་ལྷུག་རྩོམ། བསྒྱུར་རྩོམ་སོགས་བརྒྱ་ལྷག （སྦྲང་
ཆར》སོགས་ཞིང་ཆེན་ཕྱི་ནང་གི་དུས་དེབ་མང་བོར་སྤེལ། སྐབས་གསུམ་པའི་
སྦྲང་ཆར་རྩོམ་རིག་བྱ་དགའ” སོགས་ཐོབ། སྔ་རྗེས་སུ （སྒྲུང་ལྡེའུ་བོན་གསུམ་
གྱིས་བོད་ཀྱི་ཆབ་སྲིད་བསྐྱངས་མིན་ལ་གསར་དུ་དཔྱད་པ》སོགས་དཔྱད་རྩོམ་
ཉི་ཤུ་ལྷག (ཀྲུང་གོའི་བོད་རིག་པ》སོགས་སུ་སྤེལ། ད་ལྟའི་བར་གཞན་དང་
མཉམ་འབྲེལ་གྱིས «ར་མ་ཎའི་རྟོགས་བརྗོད》དེབ་དང་བོ་ནས་བཞི་བའི་བར་
དང་། （སྟོན་པའི་རྣམ་ཐར》 《མི་ཚེ་སླར་གསོ》 《སངས་རྒྱས་ཀྱི་གཟི་འོད་ནུབ་
ལ་འཕྲོས་པ》 བསྒྱུར། （ ནང་བསྟན་སློབ་དེབ་སྐལ་བཟང་འཇུག་ངོགས》
སོགས་དཔེ་དེབ་བཅུ་ལྷག་བྲིས།
སྔ་རྗེས་སུ་བོད་ཡིག་ནང་བསྟན་གྱི་དྲ་བ་ཐོག་མ་བོད་གསང་སྔགས་རིག་གནས་
དྲ་བ་བཟོས་ཤིང་། ནང་བསྟན་གྱི་དཔེ་དེབ་རིན་མེད་གཟིགས་འབུལ་བྱེད་པའི་
ཤེས་རབ་གསུང་རབ་དངོས་འབུལ་ཁང་བཙུགས། 2010ལོར་སྤུན་མཆེད་ཚོ་དང་
མཉམ་དུ་རང་རང་གིས་ལོ་མང་བོའི་རིང་ལ་ཉར་ཚགས་བྱས་པའི་དཔེ་ཆ་དག་
གཞིར་བྱས་ནས་ཆོས་ལུགས་དང་བོད་རིག་པ་སྐོར་གྱི་དཔེ་ཆ་ཉར་ཚགས་གཙོར་
བྱེད་པའི་ཤེས་རབ་གཡང་དཔེ
དཔེ་མཛོད་ཁང་བསྐྲུན།
ད་ལྟ་སྔར་བཞིན་ཕྱོགས་སོ་སོར་སློབ་ཁྲིད་བྱེད་ཀྱིན་སློབ་དཔོན་ཐོན་མི་སམ་
བྷོ་ཊ་དང་། བོད་ཀྱི་ལོ་རྒྱུས་རིག་པ། བོད་ཀྱི་མི་ཆོས་རིག་པ། ནང་བསྟན་མཚན་
ཉིད་རིག་པ། ནང་བསྟན་དང་སྤྱི་ཚོགས་བར་གྱི་འབྲེལ་བ་བཅས་ལ་ཞིབ་འཇུག་
བྱེད་བཞིན་ཡོད།



ཤེས་རབ་ཀྱི་ཚོམས།
ལྷ་འདྲེའི་སྲེད་བས་བདག་གིར་
བྱས་པའི་ལྷ་ས།
ཤེས་རབ་བསྟན་དར་གྱིས་བརྩམས།
ཚེས 37 3 ང
།
ནམ
ཚོ
1fz/
ཙམ། *
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
兰州:
雪域文化之旅:藏文/喜饶代尔著,
||民族出版社, 2012.10
TSBY 978-7-5421-2222-3
I.O… I. 1…. DJ记一作品集-中国-
当代- 藏语 N. 11267.5
中国版本图馆CIP数据核字(2012)第235532号
书作
名:雪域文化之旅
者:吾说八代要
责任编辑:隆英出
封面设计;赛太本
版:甘肃民族出版社(73003) 州市读者大道 5684
行:甘肃民族出版社发行部(73(0030 兰州市读者人道 568号)
刷:前新华印制
本:787毫米x1092 毫米 1/16 印张:18.5 插页:1
数:250 T
出发 印开字版印书
次:2012年11月第1版
2012年11月第1次印刷
数:1~400)
号:ISBN 978-7-5421-2222-3
定
价:25.00元(民文)
-
甘肃民族出版社图书若有破损、缺贝或无义现象,可直接「本社联系调换
邮编:730030 地址:兰州市读者人道 568号网址:htp://yww.ganium.vn
# Film HD ff : liuxintian@vahoo.com.cn
发行部:葛慧 联系电话:0931-8773271(传真) Erintail:gringchui3271 adun.)11
版权所有 翻印必究



དཀར་ཆག
]
.4
13
18
43
47
5]
54
57
75
དཀར་ཆག
མགོ་བརྗོད།...…..…...…..
སྲོག་མ་ཉམས་པའི་གནའ་བོའི་གྲོང་ཁྱེར།
རེ་སྨོན་དང་སྤོབས་པས་འགྱིང་བའི་ཕོ་བྲང༌།
གསར་དུ་བཞེངས་པའི་ངན་རྒུ་ཚང་བའི་ལས་ཁུངས།
གསར་དུ་བཞེངས་པའི་གནའ་བོའི་མེ་ལོང་།
དབུ་ལ་ལྕགས་ཀྱི་སྡེར་མོ་ཟུག་པའི་ས་འཛིན།
ཆོས་སྲིད་རིག་གནས་དང་འབྲེལ་བའི་གླིང་ཀ
མ་བཅོས་ལྷུན་གྱིས་གྲུབ་པའི་གླིང་ཀ
ཨུ་ཚུགས་ཀྱིས་འགྱིང་བའི་ལོ་རྒྱུས་ཀྱི་བདེན་དཔང་།
བལ་བོའི་སྲས་མོའི་ལག་ནས་ཤོར་བའི་ལྷ་ཁང་།
དུམ་བུར་གཏུབ་པའི་སྟོན་པ་བཞུགས་པའི་སྔགས་ཁང་།
དགེ་ལུགས་པའི་གསང་སྔགས་བསྟན་པའི་འབྱུང་ཁུངས།
ཤན་པ་ཞིག་གིས་བཏབ་པའི་དགོན་པ།
སྲོང་བཙན་གྱི་སྒྲུབ་ཕུག་སྲུང་བའི་བཙུན་མ་དག
སྲོང་བཙན་གྱི་མ་འོངས་པའི་རེ་སྨོན་མཚོན་པའི་ལྷ་ཁང་།
སྲིད་བཟུང་ནས་སྐྱོན་ལ་ཐོགས་པའི་བོད་ཀྱི་བདག་པོ།
གྱང་ཆག་དང་སྐྱོ་གདུང་གིས་ཁེངས་པའི་བསམ་གཏན་གླིང་།
སེམས་པ་བོད་ཡུལ་ལ་བཅོལ་བའི་རྒྱའི་སྲུང་མ།.
ཨམ་བན་གྱི་ཁྲག་དམར་བསུབ་པའི་ལྷ་ཁང་།.
རྒྱལ་རབས་ཤིག་བསྐྱངས་པའི་བོད་ཀྱི་དགོན་པ།
བོད་ཀྱི་ཆབ་སྲིད་བློ་འདོན་པར་གྱུར་པའི་ཧོར་གྱི་སྲུང་མ།
81
85
89
91
93
95
103
105
109
I Y
114
1



1 19
122
128
131
134
137
142
148
151
155
159
ཤེས་རབ་ཀྱི་ཚོམས།
སེ་ར་བབས་པ་ལྟ་བུའི་མཁས་པའི་གདན་ས།
དགེ་ལུགས་པའི་མཛད་འཕྲིན་ཕྱོགས་མཐར་སྤེལ་བའི་རི་ཁྲོད།
རུས་སྦལ་གྱིས་འཁུར་བའི་རིག་པའི་ཕོ་བྲང་།
གོང་མའི་བཀའ་ཤོག་ཀྱང་མ་སླེབས་པའི་རི་ཁྲོད།
འགྲོ་ཐབས་མེད་པའི་བྲག་ངོས་ཀྱི་དགོན་པ།..
དགེ་སློང་དང་ལྷ་མོས་རྒྱུན་ལ་བཞག་པའི་དགོན་པ།.
ཁྱིམ་པ་ཞིག་གིས་བཏབ་པའི་བསྟན་པའི་འབྱུང་ཁུངས།.
གསང་འདུས་མེད་པའི་བདེ་གསང་འཇིགས་གསུམ་གྱི་དགོན་པ།
བོད་ཀྱི་བསྟན་པར་དག་ཐེར་མཛད་པའི་དབེན་པའི་རི་ཁྲོད།
བཙུན་མོའི་ཕོ་བྲང་དུ་བཞུགས་པའི་དགེ་འདུན།
དེང་རབས་ཐོག་ཁང་ནང་གི་གནའ་བོའི་ཕོ་བྲང་།
ཁང་ལས་ཀ་བར་མིང་ཆེ་བའི་དགོན་པ།
དབྱུག་པར་སྐྲག་ནས་འཕྱུར་པའི་བདུད་རྩི།
རིག་གསར་གྱིས་ལག་པ་ཐུག་མ་ཡོད་པའི་ལྷ་ཁང་གཉོམ་ཆུང་།
ཕྲག་དོག་གི་འཇིགས་པ་སེལ་བར་བསྐོར་པའི་རྡོ་ར།
གྲྭ་བ་གཉིས་ལས་མེད་པའི་བོད་ཀྱི་དགོན་ཆེན།
བོད་ཀྱི་ཆོས་སྲིད་རིག་གནས་ཀྱི་སྒོ་མོ་འབྱེད་སའི་ཕོ་བྲང་།
མུན་པ་སེལ་བའི་སྒྲོན་མེ་འཁྲུངས་པའི་ཕ་ཡུལ།
ཐེངས་གཉིས་ལ་སྐུའི་མིང་ཐོགས་པའི་དགོན་པ།.
རྒྱལ་ཚབ་ལ་བཞུགས་ནས་སྲིད་དབང་འཕྲོག་པའི་ཞང་བོ།
ཕྱི་རྫིག་ནང་སྟོང་དུ་གྱུར་པའི་ཕོ་བྲང་།
བུད་མེད་ཅིག་གིས་མིང་བཏགས་པའི་བོད་ཀྱི་དགོན་ཆེན།
དཔར་ཤིང་ཡོད་ཚད་བརླགས་པའི་བོད་ཀྱི་པར་ཁང་ཆེན་མོ།
162
165
158
172
[76
179
184
188
191
193
196
20)
2



206
210
214
219
227
.230
234
238
24
དཀར་ཆག
དགེ་སློང་ཞིག་གིས་བཙུགས་པའི་རྒྱལ་ཁབ།.......
གཏོར་བཤིག་ཐེབས་པའི་བོད་ཀྱི་རིག་གནས་ཀྱི་ལྕགས་རི།..…....
མདའ་འཕངས་ནས་བཏབ་པའི་དགོན་པ།
ཁྲག་དམར་འཐུང་ནས་དཔའ་བོར་གྱུར་པའི་བཙན་རྫོང་།
ལྷའི་བདུད་རྩི་མི་ཡུལ་དུ་འདྲེན་སའི་གངས་རི།.
ས་ལ་འཁྱིལ་བའི་ལྷ་ཡི་མཆོད་ཡོན།
གྲྭ་བ་བཙོན་མ་ཞིག་གིས་བཙུགས་པའི་རྒྱལ་ཁབ།...
བོད་ཀྱི་ཆོས་རིག་གི་སློབ་གྲྭ་ཆེན་མོའི་ཐོག་མ།
འབྲུག་སྒྲ་སྒྲོག་པའི་འདབ་ཆགས་ཁྲའི་གནས་མཆོག
རི་དྭགས་ལ་ཡང་བྱིན་གྱིས་རློབས་པའི་ས་ཆ།
གཉིད་དུ་ཡུར་བའི་འཁོར་ལོ་སྒྱུར་བའི་རྒྱལ་བོ།
ཕོ་བྲང་ཞིག་རོ་གཉིས་བར་གྱི་རྣམ་ཤེས་གསོན་པོ།
ཤུལ་ཀྱང་མེད་པའི་བོད་ཀྱི་ཕོ་བྲང་ཆེན་མོ།
བྱམས་སྙིང་རྗེ་སྒོམ་བཞིན་ས་ཆེན་དབང་དུ་བསྒྱུར་བའི་དགེ་སློང་།
བདག་སེམས་སྟོང་བས་མཇལ་བས་རིག་གནས་ཕོ་བྲང་།
དབུས་གཙང་གི་མཐོང་ཐོས་དང་བདག་སེམས་ཀྱི་འགྱུར་བ།
དཔྱད་གཞིའི་ཡིག་ཆ།
བཀའ་དྲིན་ཞུ་བ།...……...
མཇུག་གི་གཏམ།
244
258
266
268
27()
274
28)
287
289
29)
3



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མགོ་བརྗོད།
བདག་ད་ལྟའི་བར་དུ་ལྷ་ས་ལ་འགྲོ་མ་ཐུབ། བདག་ལྷ་ས་ལ་འགྲོ་མ་ཐུབ་པའི་རྒྱུ་
མཚན་ཞིག་ནི་བདག་ནི་མཇལ་བ་རང
རང་ག་བ་ཞིག་བྱས་ནས་འགྲོ་བ་དེ་མ་ཡིན་པར་རིག་
གནས་ཀྱི་ལྗོངས་རྒྱུ་བ་ཞིག་དང་། བོད་ཀྱི་དད་ལྡན་པ་ཞིག་སྟེ་གཉིས་ཀའི་གོ་ཆོད་པ་
ཞིག་བྱ་འདོད་པ་དེ་ཡིན། ད་ལྟ་གང་ས་ནས་མེ་འཁོར་ལ་བསྡད་ནས་ལྷ་ས་འགྲོ་ཞེས་པ་
དང་། བདག་ལྷ་ས་ལ་འགྲོ་དགོས་ཞེས་པའི་གླུ་དབྱངས་དེས་པེ་ཅིན་ནས་ཁྱབ་སྟེ་ཧི་མ་ལ་
ཡའི་རི་རྩེ་ནས་ཀྱང་ལེན་པ་འདྲ། དེ་བས་ལྷ་ས་ནི་སྔོན་གྱི་ཤུལ་དང་སྲོལ་ལུས་པའི་མི་ཡུལ་
གྱི་དག་ཞིང་ཞིག་ཏུ་ངོས་འཛིན་བཞིན་ཡོད་པ་འདྲ།
བདག་ལ་མཚོན་ན་ལྷ་ས་ལ་འགྲོ་བ་ནི་བདག་གི་ཡབ་མེས་དག་བཞིན་མི་ཚེའི་
འདིའི་ཆེས་རླབས་ཆེ་བ་ཞིག་ཡིན་ཡང་། དད་པ་ཅི་ཡང་མེད་པ་དག་ལ་མཚོན་ན་ལྷ་ས་ནི་
ཅི་ཞིག་རེད་དམ། ངེས་པར་མེ་འཁོར་ལ་
ངེས་པར་མེ་འཁོར་ལ་བསྡད་ནས་ལྷ་ས་ལ་འགྲོ་དགོས་པའི་རྒྱུ་མཚན་
གང་ཡིན་ནམ། ངའི་ཡབ་མེས་ཀྱི་ཞབས་རྗེས་དེ་མི་སུས་བལྟས་ཀྱང་ད་དུང་དྲོད་ཡལ་མེད་
པ་ཡིན་ནམ།
ལྷ་ས། ཁོ་ཚོས་མཚར་སྣང་ཞིག་བཟུང་ནས་ཁྱེད་ཕྱོགས་ལ་ཡོང་གིན་ཡོད། ཁོ་ཚོའི་
སྲེད་པ་ཞིག་བསྣམས་ནས་ཁྱེད་ཕྱོགས་ལ་ཡོང་གིན་ཡོད། ལྷ་ས། ངས་བདག་གི་སྤྱི་གཙང་
ནང་གཙང་གི་སེམས་པ་དེ་འཁྱེར་ནས་ཁྱེད་ཕྱོགས་ལ་ཡོང་གིན་ཡོད། ངས་རེ་སྨོན་དང་
ལྷག་བསམ་ཞིག་བསྣམས་ནས་ཁྱེད་ཕྱོགས་ལ་ཡོང་གིན་ཡོད། ཁྱེད་ནི་བདག་གི་ལྷ་ས་སྟེ།
ངས་ཕ་མེས་མཚོན་ཆ་བསྣམས་ནས་ས་སྲུང་ལ་ཡོང་བའི་དག་ཞིང་དེ་ཡིན་ནམ།
ཨོ་ ལྷ་ས་ཞེས་བརྗོད་པ་ནི་ཨ་མདོ་བའི་རྗོད་སྟངས་ཤིག་སྟེ་ང་འགྲོ་ས་ལྷ་ས་ཁོ་ན་མ
ཡིན་པར་དབུས་དང་གཙང་གཉིས་རེད། བོད་ཀྱིས་དབུས་གཙང་ཞེས་པ་བརྗོད་སྟངས་
འདི་ཨ་མདོ་བས་སྒྲ་འཇུག་ཆེས་ཆེ་བར་བྱས་ནས་ལྷ་སར་འབོད་ཀྱིན་འདུག ཨ་མདོ་བས་
སྟོད་ཉི་མ་ལྷ་ས་ནི་བོད་ཀྱི་ཡིག་ཚང་ལས་འབྱུང་བའི་དབུས་གཙང་ཆོས་ཀྱི་ཆོལ་ཁའི་མིང་
1



ཤེས་རབ་ཀྱི་ཚོམས།
ཡིན་པ་འདི་ལ་གོ་ནོར་གཏན་ནས་ཐེབས་མི་རུང་སྟེ། དབུས་གཙང་བས་བལྟས་ན་སྐད་ཆ་
འདི་ནི་དགོད་བྲོ་བ་ཞིག་ཡིན་ངེས་རེད།
ལྷ་ས་ནི་དབུས་གཙང་གི་མཚོན་བྱེད་ཡིན་ཏེ། ལྷ་ས་ན་ངའི་རྨི་ལམ་ལ་རྒྱུན་ཏུ་
འཁོར་བའི་པོ་ཏ་ལ་ཡོད་ལ། ཇོ་བོ་ཡིད་བཞིན་ནོར་བུ་ཡང་ཡོད། ངའི་ཕ་མེས་ཨ་མདོར་
ཡོང་བའི་ལོ་རྒྱུས་ཡོད་ལ། ཕུ་ནུའི་སྐྱིད་སྡུག་རིང་མོར་འགྲིམ་པའི་མིག་ཆུ་ཡང་ཡོད། ད་
དུང་བོད་པའི་ཚེ་སྲོག་ལྷ་ས་ན་ཡོད་ལ་ངའི་རེ་སྨོན་ཡང་ལྷ་ས་ན་ཡོད། ལྷ་སའི་སྲང་ལམ་རེ་
རེ་ན་ངའི་ཕ་མེས་སྐྱོ་གདུང་གི་མིག་ཆུ་ཡོད་ལ། ལྷ་སའི་རྩིག་ངོས་རེ་རེ་ན་ངའི་ཕ་མེས་ཀྱིས་
མ་འགྲུབ་པའི་ལོ་རྒྱུས་ཀྱི་ལྷག་མ་ལུས་ཡོད། དེ་བས་ལྷ་ས་ནི་ང་མཇལ་སའི་དད་པའི་ཞིང་
དང་། ངའི་སྙིང་གི་དགའ་བའི་ཚལ། ངའི་བློ་གྲོས་གསོ་བའི་བཅུད། ངའི་སྤོབས་པ་རྒྱས་
པ་འི་དཔལ་དུ་གྱུར་ཡོད།
ལྷ་ས་ལ་འགྲོ་འདོད་པའི་འདུན་པ་དེ་རྟ་རྒོད་བང་ལ་རྩེན་འདོད་པ་དང་འདྲ་ལ།
བྱིས་པ་ལྷ་ལམ་དུ་བསྐྱོད་འདོད་པ་དང་ཡང་འདྲ། སྔོན་མ་མེ་འཁོར་གྱི་ལྕགས་ལམ་བཟོས་
ན་ལྷ་ས་ལ་འགྲོ་བ་ཆེས་སྟབས་བདེ་ཡིན་ཞེས་ཀུན་གྱིས་སྒྲོག་གིན་འདུག་ན་ཡང་། ང་ལྷ་ས་
འགྲོ་བའི་དུས་ཚོད་འདི་ནི་ལྷ་ས་ལ་ཆེས་འགྲོ་དཀའ་བའི་སྐབས་ཤིག་རེད།
ཉིན་འགའི་སྔོན་ལ་པོད་ཀྱི་སློབ་ཆེན་དགེ་རྒན་དང་ཞིབ་འཇུག་པ་སྐོར་ཞིག་དང་
མཉམ་དུ་ཏན་ཏིག་ཤེལ་གྱི་རི་ལ་རྟོག་དཔྱོད་ལ་འགྲོ་དུས་ཐུན་མོང་གི་སྐད་ཆ་ནི་ལྷ་ས་འགྲོ་
བའི་སྤ་སེ་ཉོ་དཀའ་བ་དེ་རེད། སྤ་སེ་ཉོ་ས་ནས་ཉོ་དཀའ་ཞིང་མི་སྒེར་ལག་ནས་གོང་
དཀའ་བ་སྟེ། འདིས་མཚོན་པ་ནི་ལྷ་ས་འགྲོ་མཁན་ནི་སྤ་སེ་གྲངས་ཚད་ལས་ཡོངས་སུ་
བརྒལ་འདུག་པ་དེ་རེད།
ནུ་བོས་ཉིན་བཅུའི་སྔོན་ནས་སྤ་སེ་ཉོས་པས་འདུག་སྟེགས་ཤིག་ཐོབ་བྱུང་། ཟི་ལིང་
་་གནས་སྐབས་ཀྱི་མེ་འཁོར་ས་ཚིགས་དེར་མིས་ཁེངས་འདུག དགུང་མོ་ལྷ་ས་འགྲོ་བའི་
མེ་འཁོར་སླེབས་བྱུང་བས་མི་རྣམས་འཚང་ཁ་ཤིག་ཤིག་གིས་མེ་འཁོར་ཕྱོགས་ལ་རྒྱུགས་
བྱུང༌། དེ་ནི་མིའི་རྦ་རླབས་ཤིག་གཡོ་བ་དང་འདྲ།
མེ་འཁོར་མདུན་དུ་རྒྱུགས་ཀྱིན་ཡོད་ཀྱང་ངའི་སེམས་པ་མེ་འཁོར་གྱི་མདུན་དུ་
ཤོར་ནས་ལྷ་ས་ལ་སླེབས་བྱུང༌། ང་ཡི་ལྷ་ས་ང་ཁྱེད་ལ་ཕྱོགས་ནས་ཡོང་གིན་ཡོད། ངའི་པོ་
ཏ་ལ། ང་ཁྱེད་ལ་ཕྱོགས་ནས་ཡོང་གིན་ཡོད། ངའི་གཉེན་ཉེ་ཨང་། ང་ཁྱེད་ལ་ཕྱོགས་ནས་
2



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཡོང་གིན་ཡོད།
བདག་ལྷ་ས་ལ་འབྱོར་སོང་། མེ་འཁོར་ལས་འབབ་དུས་དགུང་མོའི་ཆུ་ཚོད་བཅུ་ལ་
སླེབས་ལ་ཉེ། མགྲོན་པོ་དག་སྔ་གཞུག་རྩད་ནས་འབབ་ཀྱིན་པ་བལྟས་ན་ཀུན་གྱིས་ཀྱང་པོ་
ཏ་ལ་མཐོང་བར་རྔམ་པ་འདྲ། ངའི་མིག་ལམ་དུ་མེ་འཁོར་འབབ་ཚུགས་དེ་གཞན་པའི་མེ་
འཁོར་འབབ་ཚུགས་དང་མི་འདྲ་བར་དལ་ཅག་གེར་འདུག མགྲོན་པོ་དག་སྒོར་བཞུར་
བའི་ཚུལ་ལས་དམག་མིས་དམ་པོར་སྲུང་བའི་ཚུལ་དེས་ལ་ལ་ཞིག་འཇིགས་ཡེར་སེ་འགྲོ་
ལ། ལ་ལ་ཞིག་གི་བློ་བག་ཡངས་ངེར་འགྲོ་ངེས།
ང་ཚོ་མེ་འཁོར་ཐང་ཆེན་ལས་བུད་རྗེས་བདག་གི་སློབ་མ་རྣམ་དཔྱོད་ཅན་བོད་
ལྗོངས་སློབ་གྲྭ་ཆེན་མོའི་དགེ་རྒན་ཕྱག་རྡོར་དང་ཞིབ་འཇུག་མཐར་ཕྱིན་སློབ་མ་སྲས་མོ་
ཟོན་ཐར་སྐྱིད་གཉིས་ཀྱིས་གཙོས་མི་འགའ་མཐོང་བྱུང་ལ། ཁོང་ཚོས་བདག་ལ་སྒུག་ནས་
ཡུན་རིང་བོ་ཞིག་འགོར་སོང་བའང་ཤེས་བྱུང༌། བདག་ཁོང་ཚོས་བསུ་བར་ཡོང་བའི་
རླངས་འཁོར་ལ་བསྡད་ནས་ལྷ་ས་གྲོང་ཁྱེར་ལ་སྙེག ཕྱིར་འཁོར་ནས་མེ་འཁོར་ས་ཚིགས་
ལ་ལྟ་དུས་གློག་སྒྲོན་གྱི་འོག་ཏུ་བཅིང་བཀྲོལ་དམག་མིས་མེ་མདའི་བྲང་ལ་སྦྱར་ནས་གཡོ་
མེད་དུ་ལངས་འདུག་པ་མཐོང་།
རླངས་འཁོར་ཆེད་དུ་པོ་ཏ་ལའི་མདུན་ནས་འགྲོ་ཟེར། དེ་ནི་ཁོས་བདག་གི་སེམས་
པ་རྟོགས་སོང་བ་འདྲ། ཨོ། ངས་མཐོང་བྱུང་། པོ་ཏ་ལ་མཐོང་བྱུང་། པོ་ཏ་ལ་འོད་དཀར་གྱི་
ཀློང་ནས་ལྷ་སའི་མཚན་མོ་ལ་བསམ་
མ་གཞིག་བྱེད་ཀྱིན་པ་འདྲ་ལ། ཁོང་གི་ཚ་བོ་བདག་ཅག་
ལྷ་སར་སླེབས་པས་དགའ་ཞིང་མགུ་ནས་སེམས་པ་སྨྲེང་བ་དང་ཡང་འདྲ། བདག་གི་
འདྲེན་བྱེད་པོ་ཏ་ལ་ལ་འཁོར་ནས་གཡོ་མེད་དུ་ཁོང་ལ་ལྟ་བཞིན་ཡོད་ལ། སེམས་པ་མིག་
ཟུང་གིས་ཁྲིད་ནས་པོ་ཏ་ལའི་ནང་དུ་བུད་སོང་། འདི་ནི་དགའ་བའི་ཡིད་འགུལ་ཡིན་ནམ།
བདག་གི་སེམས་པ་བྱེས་ནས་འབྱོར་བའི་བྱིས་པ་རང་གི་ཨ་མ་དང་འཕྲད་པ་ཇི་བཞིན་
སེམས་པ་སྨྲེང་བས་ཁྱབ་སོང་།
ད གུང་མོ་བདག་གི་རྨི་ལམ་དུ་པོ་ཏ་ལ་རྨིས་བྱུང་། རེད་ཨང་། དབུས་གཙང་གི་
མཚོན་བྱེད་ལྷ་ས་ཡིན་ལ། ལྷ་སའི་མཚོན་བྱེད་པོ་ཏ་ལ་རེད་ཨང་། ལྷ་སའི་མཚོན་བྱེད་འདི་
ནི་བོད་པ་ཡོངས་ཀྱི་སེམས་ཀྱི་པོ་ཏ་ལ་རེད།
3



ཤེས་རབ་ཀྱི་ཚོམས།
སྲོག་མ་ཉམས་པའི་གནའ་བོའི་གྲོང་ཁྱེར།
-ལྷ་ས་གྲོང་ཁྱེར།
བོད་གདོང་དམར་བ་བྱུང་ནས་དཔའ་དང་རྩལ་གྱིས་འཛམ་གླིང་གི་རྩེ་མོར་ངར་
སྐད་སྒྲོག་པའི་ལོ་རྒྱུས་ལྷ་ས་ནས་མགོ་བརྩམས་པ་རེད། བཙན་པོའི་རྒྱལ་ས་ལྷ་ས་ལ་སྤོས་
པ་སྐབས་དེར་པོ་ཏ་ལའི་མིང་ལ་དམར་བོའི་རི་ཟེར་ལ། ལྷ་སའི་ལུང་བ་འདིའི་མིང་ལ་
ཐོག་མར་སྐྱིད་མོ་ཤོད་དང་སྐྱིད་ཤོད་ཅེས་འབོད་ཅིང་བཙན་པོའི་རྒྱལ་རབས་ཀྱི་སྐབས་སུ་
ར་ས་ ཞེས་འབོད།
བོད་ཀྱི་ངག་རྒྱུན་ལ། ལྷ་ས་མ་ཆགས་ལྷ་ས་ཆགས། །ལྷ་ས་རྒྱ་མཚོའི་ཁ་ནས་ཆགས། །
ཞེས་གྲགས་པ་ལྟར་གྲོང་ཁྱེར་ཡོད་ས་འདིར་སྔོན་ཆད་མཚོ་དང་མཚེའུས་ཁྱབ་པའི་ས་ཞིག་
ཡིན་ཟེར་བ་ཚན་རིག་གིས་ཀྱང་བདེན་དཔང་བྱས་ཡོད་ཅིང་། ལྷ་སའི་གཙུག་ལག་ཁང་
བཞེངས་དུས། ར་་མ་དཀར་མོས་ས་དྲངས་པའི་འོ་ཐང་བསྲུབས་པས་ར་ས་ཞེས་པ་ཐོགས་
ཞེས་ཡོངས་སུ་གྲགས། ཡིན་ནའང་འདི་ལ་ད་དུང་བརྟག་རྒྱུ་ཞིག་ཡོད་པ་འདྲ།
ལྷ་ས་གྲོང་ཁྱེར་ཆགས་ས་འདི་ལྷོ་ཁ་ལས་མཐོ་ན་ཡང་སྲོང་བཙན་གྱིས་རྒྱལ་ས་
འདིར་སྤོས་པ་ནི་མི་ཡི་ལུས་ལ་ལྷ་ཡི་རྣམ་དཔྱོད་ཞུགས་པའི་འབྲས་རྟགས་སུ་ངེས། ད་ལྟ་
ཡང་མཚན་མོ་ཆར་བབས་ནས་ནམ་ལངངས་པ་དང་གནམ་ཐང་བ་དང་། དགུན་ཁ་ཡང་
དྲོད་རླངས་དང་ལྕགས་ཐབ་མི་དགོས་པ་སོགས་གཞན་ལ་མེད་པའི་ཁྱད་ཆོས་དུ་མ་སྣང་
ད་ལྟ་ཁོར་ཡུག་ལ་གཏོར་ཞིང་བརླགས་པས་གནམ་གཤིས་ཀྱི་ཐུན་མོང་མ་ཡིན་པའི་ཁྱད་
ཆོས་ལ་འགྱུར་བ་ཡོང་གིན་འདུག་ཟེར།
ངས་ལྷ་ ས་གྲོང་ཁྱེར་གྱི་ས་ཁྲ་ལ་བལྟས་ནས་གྲོང་ཁྱེར་གྱི་རྣམ་པའི་སྤྱི་ཁོག་དང་སྲང་
ལམ་རེ་རེ་ཡིད་ལ་འཁོར་བར་བྱས་ཏེ། དངོས་སུ་མཐོང་བའི་གྲོང་ཁྱེར་ལ་ལྟ་དུས། ཅང་
ལྷ་སའི་གཙུག་ལག་ཁང་གི་རྡོ་རིང་དང་བསམ་ཡས་རྡོ་རིང་ལ་ག སལ།
4



ཡོ
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སུའུ་ལམ་དང་པེ་ཅིན་ལམ་སོགས་མང་བོ་ཞིག་མཐོང་དུས་ང་ལྷ་ས་ན་ཡོད་དམ་སྙམ་པའི་
དོགས་པ་ཞིག་ཀྱང་སྐྱེ་འོང་ལ། དེང་རབས་ཅན་གྱི་བཟོ་བཀོད་ཀྱིས་ཁྱབ་པའི་ལྷ་ས་གྲོང་
ཁྱེར་ལ་ལྟ་དུས། པོ་ཏ་ལ་དང་བར་སྐོར་ཁོ་ནས་རང་ཚུགས་བཟུང་འདུག་སྙམ་པའི་སྣང་བ་
ཞིག་ཀྱང་འགོག་མེད་དུ་སྐྱེས། འདི་ནི་བདག་ཙམ་ལ་བྱུང་བའི་སྣང་བ་ཞིག་མ་ཡིན་པར་
རྒྱུའི་ཤེས་ཡོན་ཅན་དག་ལའང་བྱུང་ཡོད་དེ། སྐུ་ཞབས་ལིག་ཅན་ཆང་གིས། ཁྱེད་རང་ལྷ་
སར་འབྱོར་བའི་ཐོག་མའི་མིང་ལ་ཅང་སུའུ་ལམ་ཞེས་འབོད། ལམ་དེའི་རྗེས་སུ་ཁྱེད་པེ་
ཅིན་ལམ་ཟེར་བ་དེ་བརྒྱུད་དེ་ཧྲང་ཧེ་ཐང་ཆེན་དང་ཧྲན་ཏུང་ཁང་བརྩེགས་ཟེར་བ་
སོགས་མཐོང་ཡོང་། དེའི་སྐབས་སུ་ཁྱེད་རང་མགོ་འཐོམས་ནས་ང་རང་དོན་དངོས་སུ་
གང་ཞིག་ལ་སླེབས་ཡོད་པ་ཡིན་ནམ་སྙམ་ངེས་ཞེས་གནས་ཚུལ་དེ་དག་གསལ་བོར་བྲིས་
ཡོད།
ད་ལྟ་བཤད་ན། ལྷག་པར་དེང་གི་གནས་བབས་ལས་བཤད་ན་ལྷ་ས་གྲོང་ཁྱེར་གྱི་
སྔོན་གྱི་བཀོད་པ་ནི་འགྲེམ་སྟོན་ཁང་གསོན་པོ་ཞིག་ཡིན་ན་འགྲིག་མོད་ཀྱང་ད་ལྟ་སྔོན་གྱི་
གནས་དང་ཡུལ། ལོ་རྒྱུས་ཀྱི་རིན་ཐང་ལྡན་པའི་གནས་མང་བོ་ཞིག་སུ་ལ་དྲིས་ན་ཡང་མི་
ཤེས་པར་གྱུར། འདི་ནི་ལྗོངས་རྒྱུ་གནས་སྐོར་བ་རྣམས་ལ་མཚོན་ན་ལྷ་ས་ནི་དེང་རབས་
ཅན་གྱི་གྲོང་ཁྱེར་ཁོ་ན་ལས། བོད་ཀྱི་རིག་གནས་དང་ཆབ་སྲིད། དཔལ་འབྱོར་བཅས་ཀྱི་
ལྟེ་བར་གྱུར་པའི་གནའ་བོའི་གྲོང་ཁྱེར་ཞིག་ཡིན་པ་སུས་ཀྱང་མཐོང་མི་ཐུབ།
སྐབས་འདིར་ངས་ཡིག་ཚང་ན་མངོན་པའི་ལྷ་སའི་རྣམ་པ་ལ་ཕྱིར་དྲན་བྱས་པ་
ཡིན། དམར་བོ་རི་ལ་ཕོ་བྲང་བརྩིགས། བོད་ཡིག་གསར་བཏོད་མཛད་ནས་རྒྱ་གར་གྱི་རིག་
གནས་དང་། རྒྱ་བཟའ་བལ་བཟའ་བསུས་ནས་མཐའི་རིག་གནས་བོད་དུ་དྲངས། ཁྲིམས་
ཡིག་མང་བོ་གཏན་ལ་ཕབ་སྟེ་མི་རྣམས་རང་དབང་དང་ལྡན་པར་བྱས། བོད་ཀྱི་ཡི་གེ་ལ་
བཀས་བཅད་རྣམ་པ་གསུམ་བྱས་ནས་འཐུས་ཚང་བར་བྱས། སྤོ་ཐོས་གྲོང་ཁྱེར་བརྩིགས་
པས་སྐབས་དེའི་རྒྱལ་སར་གྱུར་ཅིང་བོད་ཀྱི་རིག་གནས་དང་དཔལ་འབྱོར་ཡོད་ཚད་ཀྱི་ལྟེ་
བར་གྱུར། སྲོང་བཙན་ནས་བཟུང་གླང་དར་མའི་བར་དུ་བོད་ཀྱི་རྒྱལ་ས་འདིར་བྱས་པ་
རེད།
བོད་སིལ་བུར་ཐོར་ཡང་ལྷ་སའི་གྲོང་ཁྱེར་འདི་སྔར་བཞིན་བོད་ཀྱི་རིག་གནས་
5



ཤེས་རབ་ཀྱི་ཚོམས།
དང་དཔལ་འབྱོར་གྱི་ལྟེ་བར་གྱུར་པ་ལ་འགྱུར་བ་གང་ཡང་མ་སོང་། དེ་ནི་སྲོང་བཙན་
སྐབས་སུ་ལྷ་སར་ལྷ་ཁང་མང་བོ་བཙུགས་པའི་རྐྱེན་གྱིས་ཡིན་སྲིད། རྗེས་སུ་ས་སྐྱ་བོ་ནས་
བོད་གཅིག་གྱུར་བྱུང་ན་ཡང་ཁོང་ཚོ་ཆབ་སྲིད་ལྷ་སར་མ་བཙུགས་པར་ས་སྐྱ་དང་སྣེ་
གདོང་། རིན་སྤུངས། གཙང་སོགས་སུ་བཙུགས་པ་རེད། ཡིན་ན་ཡང་། རྗེ་ཙོང་ཁ་བའི་
སློབ་རྒྱུན་དང་བཅས་པས་ལྷ་སའི་མཐའ་སྐོར་དུ་དགོན་པ་མང་བོ་བཏབ་ཅིང་། ལྷ་སར་
སྨོན་ལམ་ཆེན་མོ་བཙུགས་པ་ལ་བརྟེན་ནས་ལྷ་ས་འདི་དངོས་ནས་ལྷ་སར་གྱུར་ཅིང་བོད་
ཀྱི་ཆོས་སྲིད་ལུགས་གཉིས་ཀྱི་མཚོན་བྱེད་ཅིག་ཏུ་གྱུར། ངས་འདི་ལྟར་བསམ་དུས་རྗེ་ཙོང་
ཁ་བར་བོད་ཀྱི་མདུན་ལམ་ལ་འདི་ལྟ་བུའི་ཐུགས་དགོངས་ཡོད་མེད་མི་ཤེས་ཀྱང་ཁོང་
གིས་ལྷ་ས་ལ་བཞག་པའི་བྱས་རྗེས་དང་དེས་བོད་ཀྱི་སྲིད་འབྱོར་རིག་གསུམ་ལ་ཐོན་པའི་
དགེ་མཚན་དེར་ཧ་ལས་སོང་།
རྒྱལ་བ་སྐུ་ཕྲེང་ལྔ་བའི་སྐུ་དུས་སུ་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་ཞེས་
པའི་སྲིད་གཞུང་གསར་བ་དེ་འབྲས་སྤུངས་དགོན་ནས་ཕོ་བྲང་པོ་ཏ་ལར་གནས་སྤོས་
གནང་བར་བརྟེན། ལྷ་ས་གྲོང་ཁྱེར་དེ་ཉིད་ཆོས་སྲིད་གཉིས་ལྡན་གྱི་ལྟེ་གནས་སུ་གྱུར་པ་
དང་། ས་སྐྱ་བ་དང་སྣེ་གདོང་། རིན་སྤུངས། གཙང་བ་རྒྱལ་བོ་བཅས་ལས་དགའ་
པ་ལས་དགའ་ལྡན་ཕོ་
བྲང་གི་གདམ་ཀ་དེར་གྲུབ་འབྲས་ཆེན་པོ་བྱུང་ཡོད། གལ་ཏེ་ཁོང་ཚོས་ཀྱང་ལྷ་ས་འདེམས་
པ་ཡིན་ན་ད་ལྟའི་གནས་བབས་ཀྱང་གཞན་ཞིག་ཡིན་པའི་ཚོད་དཔག་བྱེད་ཀྱིན་ཡོད།
ད་ལྟ་བལྟས་ན་ལྷ་ས་ནི་དེང་རབས་ཅན་གྱི་གྲོང་ཁྱེར་ཉག་གཅིག་ཏུ་གྱུར་ཡོད་ལ།
ལྷ་སའི་བར་སྐོར་དུ་སླེབས་ན་ད་བཟོད་བོད་ཀྱི་གྲོང་ཁྱེར་དུ་གྱུར། ཀླུ་སྒུག ར་མོ་ཆེ། གཙུག་
ལག་ཁང་། རྒྱུད་སྨད་པ། རྨེ་རུ་གསར་བ། རྨེ་རུ་རྙིང་བ། ཞོལ་རྡོ་རིང་།རྒྱ་བོད་མཇལ་འདུམ་
རྡོ་རིང་། རྫོང་རྒྱབ་ཀླུ་ཁང་། ལྕགས་པོ་རི་སོགས་ལྷ་ཁང་མང་དུ་ཡོད་ལ། ཆབ་སྲིད་ཀྱི་
གནས་འདི་དག་ལྷ་ཁང་གི་རྣམ་པར་སོང་བ་འདི་ལ་ན་གཞོན་མང་བོ་ཞིག་གིས་སྙིང་ན་
བཞིན་འདུག་མོད། ངས་བསམ་ན་འདི་ནི་བོད་ཀྱི་བསམ་པ་གཅིག་ཏུ་སྡུད་པའི་དགེ་
མཚན་གཞན་གྱིས་བློར་མི་ཤོང་བ་ཞིག་ཡོད།
པོ་ཏ་ལའི་ཐང་ཆེན་ནས་ཡོང་ན་ཀླུ་སྦུག་གཞུང་དུ་སླེབས། ཀླུ་སྦུག་ཅེས་པ་ཀླུ་སྒུག་
གི་སྒྲ་འགྱུར་བ་ཡིན། སྔོན་ཆད་གཙུག་ལག་ཁང་ནས་བྲག་ལྷ་ཀླུ་སྒུག་བར་གྱི་ཐང་ཆེན་ལ་
6



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བརྗོད། དེ་ལ་ཀླུ་སྒུག་ཟེར་དོན་ནི་མ་འོངས་པ་ན་བྲག་ལྷ་ཀླུ་སྒུག་གི་བྲག་ལྡེབས་སུ་ཡོད་
པའི་ཇོ་བོ་དེ་འབུར་གཟུགས་ཆ་ཚང་མངོན་སྐབས། ལྷ་ས་ཆུས་འཇིགས་ནས་བྲག་ལྷ་ཀླུ་
སྒུག་ཏུ་ཀླུའི་གཟུགས་ལག་པ་གཡས་པའི་སྦར་མོས་མགོ་བཀབ་ནས་གཙུག་ལག་ཁང་ལ་ཁ་
གཏད་ཡོད་པ་ཞིག་ཡོད་པས། ཇོ་བོ་ཤཱཀྱ་མུ་ནེ་ཀླུ་ཡུལ་དུ་གདན་འདྲེན་ཞུ་རྒྱུར་བྱ་ར་བྱས་
ནས་སྒུག་ཡོད་པར་གྲགས།
ཀླུ་སྦུག་ནོར་འཛིན་སྐྱེད་ཚལ་ཞེས་པ་དེ་ནི་དུས་རབས་བཅུ་བདུན་པར་བཞེངས་
ཤིང་། པན་ཆེན་སྐུ་ཕྲེང་བཞི་བ་བློ་བཟང་ཆོས་རྒྱུན་མཆོག་ལྷ་སར་ཕེབས་སྐབས་ཀྱི་
བཞུགས་གནས་ཡིན། ཀླུ་སྒུག་གཞུང་རྡོ་སེང་གེ་ཡོད་ས་དེར་སྔར་བོད་གཞུང་གི་རྒྱལ་རྩེ་
དམག་སྒར་ཡོད།
ཀླུ་སྦུག་གི་ལྷོ་ངོས་སུ་ཆིང་རྒྱལ་རབས་སྐབས་ཀྱི་བོད་སྡོད་ཨམ་བན་སོགས་ཞི་དྲག་
དཔོན་རིགས་ཀྱི་ལས་ཁུངས་ཡ་མོན་སོགས་ཡོད། བྱང་རྒྱུད་དུ་སྨན་རྩིས་ཀྱི་སློབ་གྲྭ་འགྲོ་
ཕན་གླིང་ཡོད། དེ་ཉིད་ཐོག་མར་རྒྱལ་དབང་སྐུ་ཕྲེང་བཅུ་གསུམ་པའི་སྐབས་རྒྱལ་མཆོག་
ཉིད་ཀྱི་བླ་སྨན་དངོས་གཞི་བྱམས་པ་ཐུབ་དབང་གིས་གཙོ་བོ་གནང་བ་དང་།མཁས་
དབང་མཁྱེན་རབ་ནོར་བུས་གཙོ་འགན་བཞེས་ཤིང་། 1916 ལོར་གསར་འཛུགས་མཛད་
བོད་ལྗོངས་ཀྱི་དབུས་གཙང་དྭགས་ཀོང་སྟོད་སྨད་ཀྱི་རྫོང་གཞིས་དང༌། དགོན་སྡེ་ཁག་
སོགས་ནས་སློབ་མ་བསྡུས་ནས་འདིར་གཙོ་བོ་སྨན་དང༌། རྩིས། སྒྲ་རིག་པ། ཀུན་སྤྱོད་ལ་
སོགས་ལེགས་པར་སྦྱངས་ནས་མཐར་ཕྱིན་རྗེས་རང་གནས་སུ་ལོག་སྟེ་རྐང་འཛིན་གྱི་སྨན་
པ་གནང་ཐུབ་པ་མ་ཟད། སློབ་གྲྭ་འདི་དང་ལྕགས་པོ་རི་བོད་སྨན་སློབ་གྲྭ་ཆེན་མོ་ནས་
བོད་ཀྱི་གསོ་བ་རིག་པ་མཁས་པ་གྲངས་ལས་འདས་པ་ཐོན་ནས་གངས་ལྗོངས་ཀྱི་གསོ་བ་
རིག་པའི་ལོ་རྒྱུས་ཐོག་མཛད་རྗེས་བླ་ན་མེད་པ་བཞག དེ་སྔ་སློབ་གྲྭ་དེར་བོད་ཁང་ཐོག་
གཉིས་པ་དང་། ཤག་ཁང་ཐོག་གཅིག་མ། སྔོ་སྨན་འདེབས་སའི་རྭ་བ། སྨན་དང་། རྩིས། སྒྲ་
རིག་པ་སོགས་ཀྱི་ཕྱག་དཔེ་དང་། པར་ཤིང༌། སྨན་ཐང་སོགས་གསོ་བ་རིག་པའི་མཁོ་ཆས་
ཕུན་སུམ་ཚོགས་ལ་ཐུན་མོང་མ་ཡིན་པ་ཡོད། སྨན་རྩིས་ཁང་གི་མདུན་དུ་བོད་ཀྱི་ལོ་རྒྱུས་
ཐོག་གློག་བརྙན་ཁང་དང་བོ་བདེ་སྐྱིད་འོད་སྣང་ཟེར་བ་དེ་ཡོད།
དེ་དང་མཚུངས་པའི་སྲིད་གཞུང་དཔོན་རིགས་ཀྱི་གཟིམ་ཤག་ལས་ཤག་དང་།
7



|
{
ཤེས་རབ་ཀྱི་ཚོམས།
གྲོང་མི་གཞིས་ཆགས་ཀྱི་ཁྱིམ་ཚང་ལ་སོགས་པ་གཞི་རྒྱ་ཇེ་ཆེར་སོང་ནས་བར་སྐོར་དང་
གླིང་སྐོར་ཟེར་བའི་ཐ་སྙད་དེ་བྱུང་སྟེ། བར་སྐོར་ཚོང་ཁང་དང་། འོང་སྟོད་ཞིང་ཁའི་ཁྲོམ་
ར། རྗེ་འབུམ་སྒང་ཁྲོམ་ར། དེ་བཞིན་ཐལ་སྤུངས་སྒང་དང་། ས་སྦོག་སྒང་། གཡུལ་ཁ་སྒང་
ཟེར་བའི་ཞིང་འབྲོག་ཐོན་ཁུངས་དང་།
ང་། གྲོང་ཁྱེར་ལག་ཤེས་བཟོ་ལས་ཀྱི་ཐོན་རྫས་ཕན་
ཚུན་བརྗེ་ཚོང་བྱེད་པའི་ཁྲོམ་ར་ཆགས། ཁྲོམ་གཟིགས་སྒང་གི་ནུབ་ངོས་སུ་ག ཏུམ་ཀོང་ཆུ་
མིག་ཟེར་བ་ལོ་རེའི་སྨོན་ལམ་ཆེན་མོ་དང་ཚོགས་ཆོས་ཆེན་མོ་གཉིས་ཚུགས་སྐབས་དགེ་
འདུན་ཚོའི་མང་ཇ་བཞེས་ཐུག་གི་འཐུང་ཆུ་ལེན་ཡུལ་གཙོ་བོ་ཡིན།
ལྷ་ས་གཙུག་ལག་ཁང་གི་བྱང་ངོས་སུ་ཁྲོམ་གཟིགས་ཁང་ཟེར་བ་དེ་སྔར་བོད་
བཞུགས་ཨམ་བན་གྱི་ལས་ཁུངས་ཡ་མོན་ཟེར་བའི་ཁང་ཆེན་སྤེན་བད་ཡོད་པ་དེ་ཡིན་
ཞིང་འཁྲུག་ཆ་ཤིན་ཏུ་ཆེ། འདིར་རྒྱལ་བོ་ལྷ་བཟང་ཁང་གི་ཕོ་བྲང་དང་། པུ་ལི་སི ( POlive)
དམག་སྒར། དབང་ལྡན་དཔལ་འབར་སོགས་ཡོད་ལ། དགའ་ལྡན་ཁང་གསར་ཟེར་བ་དེ་
མི་དབང་ཕོ་ལྷ་བསོད་ནམས་སྟོབས་རྒྱས་ཀྱི་ཕོ་བྲང་དང་། བདེ་ཆེན་རབ་བརྟན་ནི་རྒྱལ་བོ་
དགའ་ལྡན་ཚེ་དབང་གི་ཕོ་བྲང་ཡིན།
ལྷ་སའི་བར་སྐོར་ནི་གནའ་དེང་གང་དུའང་གྲགས་པ་ཆེ་སྟེ། ལྷ་སའི་བར་སྐོར་དུ་
སླེབས་ན་ད་གཟོད་ལྷ་ས་འདི་འདྲ་ཞིག་ལོས་ཡིན་སྙམ་པའི་སྣང་བ་ཞིག་སྐྱེ་ངེས། བར་སྐོར་
བྱང་ཆུབ་ལམ་དུ་གཡས་སྐོར་ཕྱིན་ན། བོད་རིགས་གཙོས་རྒྱ་བལ་དང་ཁ་ཆེ་སོགས་ཀྱི་ཚོང་
ཁང་འདྲ་མིན་སྣ་ཚོགས་ཡོད་ལ་ས་ཕྱོགས་ཁག་ནས་གནས་སྐོར་ལ་ཡོང་མཁན་དང་། བར་
སྐོར་ལ་འགྲོ་མཁན། ཚོང་ཟོག་ཉོ་འཚོང་བྱེད་མཁན་སོགས་ཤིན་ཏུ་མང་བས་འདུ་འཛི་
ཤིན་ཏུ་ཆེ། བར་སྐོར་བྱང་ངོས་སུ་རྣམ་སྲས་རྟ་བདག་བརྒྱུད་དང་། ཛམ་བྷ་ལ། ནོར་རྒྱུན་
མ་སོགས་ཀྱི་གཏེར་འབུམ་དག་བཞུགས་པའི་མཆོད་རྟེན་ཀཀྱི་སྒོ་བཞི་དང་། ལྷོ་ཤར་དུ་
འབྲུག་པ་ལོ་ཕྱག་ཞེས འབྲུག་གཞུང་བོད་སྡོད་གཞུང་ཚབ་ཀྱི་གཟིམ་ཤག་དེང་སང་ཁྲོམ་
ཉེན་རྟོག་པའི་མིང་།
ལོ་གསར་སྐབས་ཏཱ་ལའི་བླ་མ་དང་བཀའ་ཤག་སྲིད་གཞུང་ལ་མཇལ་ཕྱག་ཞུ་མི་ཞིག་གཏོང་སྲོལ་
ཡོད་ང་་དེ་ལ་ལོ་ཕྱག་ཟེར།
8



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གཟིགས་སྒང་སྒོ་རྭ་ཤར་ཟེར་བ་དེ་ཡིན། མདུན་དུ་མི་དབང་ཕོ་ལྷ་བསོད་ནམས་སྟོབས་
རྒྱས་ཀྱིས་བཞེངས་པའི་མ་ཎི་འཁོར་ཆེན། ཉེ་འགྲམ་དུ་ཁྲིམས་ཁང་མི་དཔོན་ལས་ཁུངས་
དང་བཙོན་པ་འཇུག་སའི་སྣང་རྩེ་ཤག་ཡོད། “
ལོ་རྒྱུས་སྟེང་མིང་གྲགས་ཆེ་བའི་གནའ་ཤུལ་ཁག་གཅིག་ཡོད་པ་ནི་འུ་སྡོད་སྦུག་
ཅེས་པ་སྔར་འུ་ལག་སྡོད་སའི་སྦུག གསོ་ར་སྦུག་ཅེས་པ་རྒྱལ་བོ་སྲོང་བཙན་སྐབས་གསོལ་
རྡོ་ར་བ། ཀླུ་སྒུག་ཇོ་བོ་རིན་པོ་ཆེ་ཀླུ་ཡུལ་དུ་གདན་ཞུར་སྒུག་བསྡད་ཡོད་པ། གཏུགས་ར་
སྦུག་ཅེས་པ་གྱོད་གཞི་ཞུ་གཏུགས་བྱེད་སའི་སྦུག ལྷ་སར་ད་དུང་ལོ་རྒྱུས་ལྡན་པའི་གནའ་
ཤུལ་ཞི་ཁྲོ་ལྷ་ཁང་། སྙུང་གནས་ལྷ་ཁང་། ཚེས་བཅུ་ལྷ་ཁང་། མ་ཎི་ལྷ་ཁང་། དར་པོ་གླིང་།
བདེ་ཆེན་རབ་བརྟན་འབྲངས་རྒྱས་ཤག རག་ཁྱུ་ཤག སྣེའུ་ཤག་སོགས་ལོ་རྒྱུས་ལྡན་པའི་
ཁང་བ་མང་དག་ཞིག་དང་། སྡེ་དཔོན་མི་དྲག་སེར་སྐྱ་དཔོན་རིགས་ཀྱི་གཟིམ་ཤག་དང་།
བླ་བྲང་། གཞུང་ཁང་། གྲོང་མིའི་སྡོད་ཁང་སོགས་མང་བོ་ཡོད། ཡབ་གཞིས་བ་
ས་བསམ་གྲུབ་ཕོ་
བྲང༌། ཡབ་གཞིས་ཕུན་ཁང་། ཡབ་གཞིས་ལྷ་ཀླུ། ཡབ་གཞིས་གླང་མདུན། ཡབ་གཞིས་སྟག་
འཚེར་སོགས་ཡོད་པ་རྣམས་རྒྱལ་བ་རིམ་བྱོན་གྱི་ཡབ་ཡུམ་བཞུགས་ཡུལ་ཡིན་པས་ཡབ་
གཞིས་ཞེས་གྲགས། ལྷ་ས་གྲོང་ཁྱེར་ན་གོ་བ་ཁང་སེར་བཅས་པའི་ཁང་བར་ཀ་རག་སེར་བོ་
གསོལ་བ་ཡོད་པ་དེ་ནི་དྲུག་པ་ཚངས་དབྱངས་རྒྱ་མཚོ་ན་ཆུང་མ་དང་མཉམ་དུ་བཞུགས་
མྱོང་བའི་ཁང་བ་ཡིན་པའི་རྗོད་སྲོལ་འདུག
སྣང་རྩེ་ཤག་ནི་ཞོལ་པ་ལས་ཁུངས་ཀྱི་གཤམ་འོག་ལས་ཁུངས་ཡིན་ཞིང་། ལས་ཁུངས་དེར་འགོ་
འཛིན་མི་དཔོན་གཉིས་དང་། དྲུང་ཡིག་གཅིག གཉེར་བ་གཉིས། ཁང་གཉེར་གཅིག པུ་ལི་སི་དམག་
སྒར་གྱི་རྒྱ་དཔོན་གཅིག བསྐོར་བྱ་བ་མི་གྲངས་ཉི་ཤུ་སྐོར། བཙོན་སྲུང་བ་མི་གཅིག་བཅས་ཡོད། ལས་
ཁུངས་དེའི་ལས་འགན་གཙོ་བོ་ནི་ལྷ་ས་ཁུལ་གྱི་ཁྲིམས་དོན་དང་། བདེ་འཇགས། གཙང་སྦྲ། དེ་མིན་
ཁྲལ་དོན་དང་། ཁང་བ་ག ས ར་རྒྱག་སོགས་བྱེད་དགོས་ཚེ་ལྷ་ས་གཉེར་ཚང་ལས་ཁུངས་ལ་དགོངས་
སྐོར་ཞུ་རྒྱུ་དང་། དཔོན་ཁུངས་གང་གི་མི་བོགས་གཏན་འཁེལ་ལྟར་སྤྲོད་པ་སོགས་ཀྱི་ལས་ཀ་དང་།
བསད་རྟ་འགྱེལ་གྱི་གྱོད་དོན་བྱུང་ཚེ་ཕྲལ་དུ་བཀའ་ཤག་སྲིད་གཞུང་ལ་དགོངས་སྐོར་གྱིས་ཁྲིམས་ལྟར་
ཐག་གཅོད་བྱ་རྒྱུ་དང་། གྱོད་དོན་ཆུང་རྩག་བྱུང་ཚེ་ནག་ཉེས་ཆེ་ཆུང་གིས་ཁྲིམས་ཐག་རང་སར་གཅོད་
པའི་དབང་ཆ་ཡོད།
མི་
9



ཤེས་རབ་ཀྱི་ཚོམས།
ད་དུང་ལྷ་ས་གྲོང་ཁྱེར་ནང་ལོ་རྒྱུས་སུ་བྲིས་མེད་པའི་སྐད་གྲགས་ཡོད་པའི་བླ་བྲང་
དང་། གཟིམ་ཤག འབྱོར་བ་ཅན་གྱི་ཁང་རྙིང་ཁག་ཅིག་ཡོད་དེ། བར་སྐོར་ནང་དུ་གཟིམ་
ཤག་ཐོན་པ་དང་། བར་སྐོར་ལྷོ་ངོས་སུ་སྤོམ་མདའ་ཚང་། བསམ་གྲུབ་ཕོ་བྲང་། གླིང་ཚང་
བླ་བྲང་། གཟིམ་ཤག་བཤད་སྒྲ ཁྲི་བྱང་བླ་བྲང་སོགས་དང་། བར་སྐོར་བྱང་ངོས་སུ་ཡབ་
གཞིས་ཕུན་ཁང་དང་། ཡབ་གཞིས་སྟག་འཚེར། ལྷ་ཀླུ་དགའ་ཚལ་སོགས་ཀྱི་ཁང་བ་སྐོར་
ཞིག་ཡོད། མང་ཆེ་བ་རལ་ནས་སྔར་གྱི་རྨང་གཞིའི་སྟེང་གསར་བོ་བསྐྲུན་ཡོད།
ད་དུང་བཞི་ཚན་གྱི་རྗོད་སྟངས་ཡོད་པའི་གནའ་ཤུལ་མང་ཙམ་ཡོད་དེ་དགའ་
ལྡན་དར་ཆེན། ཤར་སྐྱ་རེངས་དར་ཆེན། སྐལ་བཟང་དར་ཆེན། ཇུས་ཡག་དར་ཆེན་ཏེ་
དར་ཆེན་བཞི། ཐལ་ཕུང་སྒང་། ཕྱག་འཚལ་སྒང་། ས་སྦོག་སྒང་། རྗེ་འབུམ་སྒང་སྟེ་སྒང་
བཞི། ཤར་དུ་རྡོ་ཀེར་ཟུར་དང་།ལྷོ་རུ་དུང་མཚོ་ཟུར། ནུབ་ཏུ་ཤོ་གསར་ཟུར། བྱང་དུ་བན་
དགའ་ལྡན་དར་ཆེན་ནི།
དར་ཆེན་ནི། སྤྱི་ལོ 1681 ལོར་ལ་དྭགས་རྒྱལ་བོ་སེང་གེ་རྣམ་རྒྱལ་ཟེར་བས་སྟོད་མངའ་རིས་
སྐོར་གསུམ་བཙན་བཟུང་བྱས་པར་རྒྱལ་དབང་ལྔ་བས་སོག་པོའི་རྗེ་བོ་ཏཱ་ལའི་ཧོང་ཐེ་ཇིའི་བུ་གཙང་བཀྲ་
ཤིས་ལྷུན་པོར་ཚོགས་བཞུགས་གནང་བའི་དགའ་ལྡན་ཚེ་དབང་དཔལ་བཟང་ལ་བཀས་བསྐུལ་ཏེ། དམག་སྤྱི་
འགན་བཞེས་ཏེ་ཕར་རྒོལ་བྱས་པའི་གཡུལ་དུ་རྣམ་པར་རྒྱལ་བའི་དཔའ་རྟགས་སུ་ཐོག་མར་གངས་རིན་པོ་
ཆེའི་མདུན་དུ་དགའ་ལྡན་དར་ཆེན་ཟེར་བ་བཙུགས་ཤིང་དེ་མུར་རྒྱལ་ཁའི་རྟེན་འབྲེལ་དུ་ལྷ་ལྡན་གཙུག་
ལག་ཁང་གི་སྐོར་ལམ་དུ་བཙུགས། སྐོར་ལམ་ ཤར་ཟུར་གྱི་ཤར་སྐྱ་རེངས་དར་ཆེན་ནི་སྤྱི་ལོ
སུ་ལོ 1:49 ལོར་མཉམ་
མེད་ཙོང་ཁ་བ་ཆེན་མོས་ལྷ་ལྡན་སྨོན་ལམ་ཆེན་མོའི་སྲོལ་ཕྱེ་བ་དང་མཉམ་དུ་བསྟན་པ་དར་ཞིང་རྒྱས་པའི་
ཆེད་དུ་བཙུགས། ཧོར་ཟླ་དང་བོའི་ཚེ་བཅོ་ལྔའི་ཞོགས་པའི་སྐྱ་མདའ་མ་བཏང་སྔོན་དུ་སྐུ་བཞེངས་འགྲུབ་
དགོས་པས་ཤར་སྐྱ་རེངས་ཟེར། སྐོར་ལམ་ལྷོ་ངོས་ཀྱི་གསུང་ཆོས་རྭ་བའི་མདུན་གྱི་བསྐལ་བཟང་དར་ཆེན་ནི་
སྤྱི་ལོ 1720 ལོར་རྒྱལ་བ་བསྐལ་བཟང་རྒྱ་མཚོ་ཕོ་བྲང་པོ་ཏཱ་ལའི་ཁྲིར་གསོལ་གྱི་ཉིན་དེར་བསྐུལ་བ་བཟང་
རྟག་ཏུ་བརྟན་ཞིང་ཆོས་སྲིད་ཀྱི་མཛད་འཕྲིན་རྒྱས་པའི་སླད་དུ་བཙུགས། ཇོ་ཁང་མདུན་ངོས་གཡས་ཀྱི་ཇུས་
ཡག་དར་ཆེན་ནི་སྤྱི་ལོ 1629 ལོར་རྒྱལ་དབང་ལྔ་བའི་ཆོས་སྲིད་ཀྱི་སྦྱིན་བདག་གོ་ཤྲི་ཧན་གྱིས་མདོ་སྟོད་བེ་རི་
རྒྱལ་བོ་ཆམ་ལ་ཕབ་ཅིང་། སྡེ་དགེ་དང་སྨར་ཁམས་སོགས་ཞི་འཇགས་བཏང་བའི་གཏམ་སྙན་ལྷ་ སར་འབྱོར་
བས། སྡེ་སྲིད་བསོད་ནམས་ཆོས་འཕེལ་གྱིས་སངས་རྒྱས་བསྟན་པའི་ཇུས་བཟང་ལམ་ལ་ཕྱིན་སོང་ཟེར་བའི་
དྲིལ་བསྒྲགས་བྱས་ཏེ་བཙུགས་
10



ལྷ་འདྲེའི་སྲེད་པས་བདག་གིར་བྱས་པའི་ལྷ་ས་
རྫ་ཟུར་ཏེ་ཟུར་བཞི། ཀུན་བདེ་གླིང་། བསྟན་རྒྱས་གླིང་། ཚེ་སྨོན་གླིང་། གྲིབ་ཚེ་མཆོག་གླིང་
ཏེ་གླིང་བཞི། རབ་གསལ་བཙན་ཁང་། གཡུ་ཐོག་བཙན་ཁང་། ར་ཁ་སྨད་བཙན་ཁང་།
རག་རྒྱབ་བཙན་ཁང་ཏེ་བཙན་ཁང་བཞི། ཡུན་རིང་ལྷ་ཁང་། བཞི་སྡེ་སྙུང་གནས་ལྷ་ཁང་།
སྨོན་གྲོལ་སྒྲོལ་མ་ལྷ་ཁང་། ཞི་ཁྲོ་ལྷ་ཁང་ཏེ་ལྷ་ཁང་བཞི། སྣང་རྩེ་ཤག དགའ་རུ་ཤག སྟག་
ལུང་ཤག སྒ་མཁར་ཤག་སྟེ་ཤག་བཞི། དགའ་ལྡན་ཁང་གསར། དཔལ་རབ་ཁང་གསར།
རབ་བརྟན་ཁང་གསར། སྦྱར་བ་ཁང་གསར་ཏེ་ཁང་གསར་བཞི། ཕྱིས་སུ་ཧོར་ཁང་གསར་
དང་། ཡབ་གཞིས་ཕུན་ཚོགས་ཁང་གསར་ཞེས་པའང་བྱུང་། ཡང་ཟོང་ར་སྤ་ར། གུང་སྤ་ར།
བྱམས་ཁང་སྤ་ར། ལག་ཁང་སྤ་ར་སྟེ་སྤ་ར་བཞི། སྡེ་དཔོན་དགའ་བཞི་བ། སྡེ་དཔོན་ཕ་ལྷ་
བ། སྡེ་དཔོན་བསམ་གྲུབ་ཕོ་བྲང་། སྡེ་དཔོན་ང་ཕོད་དེ་སྡེ་དཔོན་བཞི། རྩེ་ཕོ་བྲང་། སྤྱན་
གསལ་ཕོ་བྲང་། འབྲས་སྤུངས་ཕོ་བྲང་། ཕོ་བྲང་གསར་བ་སྟེ་ཕོ་བྲང་བཞི།ཨ་ཏི་ལྕང་གསེབ།
བསྟན་དགོན་ལྕང་གསེབ། མེ་ཏོག་ལྕང་གསེབ། མི་དཔོན་ལྕང་གསེབ་སྟེ་ལྕང་གསེབ་བཞི།
ད་དུང་ཁྲོམ་གཟིགས་སྒང་ནུབ་ངོས་སུ་གཏུན་ཀོང་ཆུ་མིག བཤད་སྒྲའི་མདུན་གྱི་ལུགས་
པ་ཆུ་མིག ཀླུ་སྦུག་ནུབ་ཀྱི་རྒྱ་ནག་ཆུ་མིག ཀུན་བཟང་རྩེའི་ནུབ་ཀྱི་ཁང་དཀར་ཆུ་མིག་སྟེ་
ཆུ་མིག་བཞི། འདི་ལ་རྡོ་ཀོར་ཀོར་ཆུ་མིག་ཀྱང་ཟེར། ལྕགས་པོ་རིའི་མདུན་དུ་འདོད་འཇོ་
ཟམ་པ། བོད་དམག་ཁུལ་ཁང་ནུབ་ངོས་སུ་སྐལ་བཟང་ཟམ་པ། གྲོང་ཁྱེར་མི་དམངས་སྨན་
ཁང་གི་འགྲམ་ལ་སྨོན་གྲོལ་ཟམ་པ། ནོར་གླིང་ལམ་གྱི་ཆང་འགོ་ཟམ་པ། ཀརྨ་དགོན་གསར་
ལམ་གྱི་ལྕགས་ཀྱི་ཟམ་པ། ར་མོ་ཆེའི་རྡོ་ཟམ་དང་། གཡུ་ཐོག་ཟམ་པ་དེ་སྔ་ལྷ་ས་ནས་པོ་ཏ་
ལའི་བར་གྱི་གཞུང་ལམ་གཙོ་བོ་ཡིན་ལ་ལྷ་སའི་རྫབ་ཆུ་གཙོ་བོ་ཟམ་པ་དེ་བརྒྱུད་ནས་
འགྲོ་བ་དང་། ཟམ་པ་དེའི་བཟོ་རྩལ་ནི་བོད་རྒྱའི་ལག་རྩལ་ཟུང་འབྲེལ་བྱས་པ་ཞིག་ཡིན།
ཡང་ལྷ་སའི་ནུབ་ཕྱོགས་སྟོད་ལུང་ཁྲི་ཟམ་ཟེར་བར་སྔར་ནས་ཟམ་པ་ཡོད་ཀྱང་ཆུ་རྒྱུན་ཚེ་
བས་ཟམ་པ་བརྟན་པོ་མེད་སྟབས། 1937 ལོར་བཀའ་ཤག་སྲིད་གཞུང་གིས་ཛ་སག་ཚ་རོང་
ཟླ་བཟང་དགྲ་འདུལ་དང་། མགྲོན་གཉེར་ཐུབ་བསྟན་ངག་དབང་གཉིས་ལ་ཕྱི་ལུགས་ཀྱི་
ཟམ་པ་གསར་སྐྲུན་བྱ་རྒྱུའི་ལས་འགན་སྤྲད་ནས་ཕྱི་རྒྱལ་ནས་ལྕགོས་གདུང་དང་། ཨར་
སྔར་ཟམ་པ་དེ་ནས་ནུབ་ཕྱོགས་སུ་ཆང་འཁྱེར་མི་ཆོག་པ་དང་རྟ་བཞོན་མི་ཆོག
11



ཤེས་རབ་ཀྱི་ཚོམས།
འདམ་སོགས་རྟ་དྲེལ་ལ་བརྟེན་ནས་དབོར་འདྲེན་གྱིས་བོད་དུ་ཐོག་མར་སྤྱི་ཚོགས་སྔོན་
ཐོན་གྱི་རྗེས་སྙེག་པའི་ཨར་འདམ་དང་ལྕགས་གདུང་ལས་གྲུབ་པའི་ལྕགས་ཟམ་ཞིག་
བསྐྲུན། ཟམ་པ་དེ 1916 བར་འགྲུལ་བ་ཕར་འགྲོ་ཚུར་འོང་ཐད་ཕན་འབྲས་གཡུར་དུ་ཟ་བ་
ཐོབ་ཡོད། ཟམ་ཤུལ་ད་ལྟའང་བསྡད་ཡོད་པ་དང་ཟམ་ཤུལ་གྱི་ལྕགས་རྙིང་བ་རྣམས་སྟོད་
ལུང་གི་ལུང་བ་ཟམ་པར་བེད་སྤྱད་དེ་ད་ལྟ་མཐོང་རྒྱུ་ཡོད། ད་དུང་ལྷ་སར་ཟམ་ཆུང་མང་
བོ་ཡོད།
མཐའ་འཁོར་གྱི་རང་བཞིན་ཁོར་ཡུག་ཏུ་མཚོན་ན་དབྱར་དུས་སེར་སྐྱ་རྣམས་
དགའ་སྤྲོ་རྩེད་འཇོའི་དཔལ་ལ་རོལ་བའི་དབྱར་སྐྱིད་གཏོང་ཡུལ་གྱི་ནོར་བུ་གླིང་ཀ ནོར་
སྟོད་གླིང་ཀ བཞུགས་ཁྲི་གླིང་ཀ རྩེ་དྲུང་གླིང་ཀ་སོགས་གླིང་ཀ་སུམ་ཅུ་སྐོར་ཡོད། ད་དུང་
རྒྱལ་བོ་སྲོང་བཙན་དང་རྒྱ་བཟས་བཙུགས་པའི་ཇོ་ཁང་གི་མདུན་གྱི་ཇོ་བོའི་དབུ་སྐྲ་ཞེས་
པའི་རྒྱ་ལྕང་ལོ་མ། སྦྲ་ནག་ཞོལ་དུ་སྡོང་བོ་ཚང་དུ་རྒྱ་ལྕང་གཅིག ནུབ་ཞོལ་ལྕང་མ་ཁང་
གསར་དུ་རྒྱ་ལྕང་སྡོང་བོ་གཅིག་སྟེ་ལྷོ་ སྦོམ་མདའི་རྒྱབ་ཏུ་ཡོབ་འབོག་གི་སྡོང་བོ།
གཅིག བྱང་ར་མོ་ཆེ་ལྕང་རག་ནང་རྒྱ་ལྕང་རྐང་གཅིག་སྟེ་ལོ་རྒྱུས་ལྡན་པའི་སྡོང་བོ་ལྔ་ཡོད།
ད་ལྟ་འདི་དག་འཚོལ་དཀའ་སྟེ། ལྷ་སའི་རྣམ་པ་ངོ་མ་དེ་འཚོལ་འདོད་ཅིང་རྣམ་
པ་དེ་ལས་བོད་ཀྱི་རིག་གནས་དང་ལོ་རྒྱུས། ཆབ་སྲིད་དཔལ་འབྱོར་བཅས་ལ་རྒྱུས་ལོན་བྱ་
འདོད་ན་འདིའི་སྐོར་གྱི་དཔེ་ཆ་ལ་བལྟ་དགོས་པ་ཡིན། དེ་རིང་གི་ཚུལ་ལ་བལྟས་ན་ལྷ་
སས་དེང་རབས་ཅན་ལ་སྙེག་པའི་ལམ་ཁར་གོ་འཛོལ་བྱུང་ནས་ཧོང་ཀང་གི་ཁྱད་ཆོས་
ཀྱིས་ལྷ་ས་གྲོང་ཁྱེར་གྱི་རྣམ་པ་སྒྱུར་གྱིན་འདུག
སྐབས་འདིར་ངས་ལྷ་སས་ཀྱང་དེང་རབས་ཅན་ལ་བསྙེག་དགོས་མོད། ལྷ་སའི་
ཁྱད་ཆོས་ལྡན་པའི་དེང་རབས་ཅན་ལ་བསྙེག་པ་ལས་ཧོང་ཀོང་གི་ཁྱད་ཆོས་ལྡན་པའི་
དེང་རབས་ཅན་ལ་སྙེག་མི་རུང་ཞེས་པཎ་ཆེན་རིན་པོ་ཆེས་གསུང་རྩ་ཆེན་དེ་དྲན་བྱུང་།
12



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རེ་སྨོན་དང་སྤོབས་པས་འགྱིང་བའི་ཕོ་བྲང་།
པོ་ཏ་ལ།
པོ་ཏ་ལ་ནི་བོད་ཀྱི་ཆབ་སྲིད་ཀྱི་མཚོན་བྱེད་ཅིག་ཡིན་པ་མ་ཟད་རིག་གནས་ཀྱི་
མཚོན་བྱེད་ཅིག་དང་། ཆོས་ལུགས་ཀྱི་མཚོན་བྱེད་ཅིག་ཀྱང་རེད། འཛམ་གླིང་ལ་ངོམ་ཆོག་
པའི་རྔམ་བརྗིད་ལྡན་པའི་ཕོ་བྲང་འདི་ལྷ་སའི་ནུབ་ངོས་སུ་ཡོད་ཅིང་། པོ་ཏ་ལ་ཞེས་པ་རྒྱ་
གར་གྱི་སྐད་དེ་བོད་སྐད་ལ ལ་རི་བོ་གྲུ་འཛིན་ཟེར།
པོ་ཏ་ལ་དངོས་གནས་པ་ནི་རྒྱ་གར་ལྷོ་ཕྱོགས་སིང་ག་ལའི་རྒྱལ་ཁབ་ཀྱི་ཤར་ལྷོའི་
ཕྱོགས་སུ་ཡོད་ཅིང་། གནས་དེ་ནི་སྤྱན་རས་གཟིགས་ཀྱི་ཞིང་ཁམས་ཡིན། དམར་བོ་རིར་
པོ་ཏ་ལ་ཞེས་བཏགས་པ་ལ་ཆོས་ལུགས་ཀྱི་ངོས་ནས་བསམ་རྒྱུ་ཡོད་ལ་རིག་གནས་དང་
ཆབ་སྲིད་ཀྱི་ཐད་ནས་ཀྱང་བསམ་རྒྱུ་ཡོད། སྔོན་སྤྱན་རས་གཟིགས་ཀྱི་ཐུགས་བསྐྱེད་པའི་
གནས་ཀྱང་པོ་ཏ་ལའི་རི་རྩེ་ཡིན་ཞིང་། ད་ལྟ་ཆོས་རྒྱལ་སྒྲུབ་ཕུག་གི་གཡས་སུ་དེའི་གནས་
ཡོད། ལྷ་ཐོ་ཐོ་རི་འདི་རུ་བཞུགས་མྱོང་བས་སྲོང་བཙན་ཆུང་དུས་ལྷ་སར་ཕེབས་ནས་ཕོ་
བྲང་དཀར་བོ་བཞེངས། དུས་རབས་བདུན་པར་སྲོང་བཙན་སྒམ་པོས་དམར་བོ་རིའི་སྒང་
ལ་པོ་བྲང་བཞེངས་ཏེ་མིང་ལ་པོ་ཏ་ལ་ཞེས་བཏགས། ཆོས་རྒྱལ་སྒྲུབ་ཕུག་གི་རྒྱབ་ཏུ་ལ་རྩེ་
ཞེས་སའི་མཆོད་རྟེན་ཆུང་ངུ་ཞིག་ཡོད་ས་དེ་འཕགས་པ་སྤྱན་རས་གཟིགས་ཀྱི་ཐུགས་
བསྐྱེད་ས་ཡིན་ཟེར། ཆོས་རྒྱལ་སྒྲུབ་ཕུག་གི་བྲག་འདི་ལ་ཚན་རིག་གིས་དཔྱད་པས་ཤེས་པ་
ལྟར་ན་འཁྲེགས་པོ་གཞན་དང་མི་འདྲ་བས་ཚན་རིག་པ་ཀུན་ཧ་ལས་སོང་ཟེར།
དེ་ནི་བལ་བཟས་འགན་གཙོ་བོ་བཞེས་ནས་བཞེངས་པ་སྟེ། བཀའ་ཆེམས་ཀ་ཁོལ་
མར་དམར་བོ་རི་ལ་ལྕགས་རི་ལ་རྒྱ་ཁྱོན་དཔག་ཚད་གཅིག་ཡོད་པ་དེ་གྲུ་བཞིར་སོ་ཕག་
13



ཤེས་རབ་ཀྱི་ཚོམས།
གིས་བརྩིགས། འཕང་གི་གྱང་མཁར་སུམ་ཅུ་རྩེ་བཞི་མཁར་དགུ་ཐོག་མཉམ་པ་ཞིག་
བསྐྲུན་ཅིང་། མཛེས་པའི་ཆས་ཀྱིས་སྤྲས་ཤིང་མཁོར་དམར་བོ་དགུ་བརྒྱ་གོ་དགུ་དང་རྩེ་
མཁར་གྱི་རྩེ་མོ་དང་སྟོང་ཡོད་པ། མཁར་རེ་རེའི་རྩེ་མོ་ལ་མདུང་བ་དན་དམར་བོ་སྟོང་རེ་
བཙུགས་པ། མཐའི་རྒྱལ་བོས་དམག་དྲངས་ཀྱང་རྒྱལ་བོའི་མཁར་གྱི་རྩེ་ན་བྱ་ར་བྱེད་པའི་
མི་གཅིག་དང་སྒོའི་ལྕོགས་བཞི་ལ་མི་རེ་རེ་སྟེ་མི་ལྔས་སྲུང་ཐུབ་པ། ལྷོ་ཐད་ལ་བཙུན་མོའི་
མཁར་དགུ་ཐོག་རྒྱལ་བོའི་མཁར་དང་མཉམ་པ། བར་ན་གསེར་དངུལ་གྱིས་ཟམ་པས་
སྦྲེལ་ནས་ཡོད་ཅིང་། ཕྱོགས་བཞི་ན་སྒོ་བཞི་ཡོད་པ་ཞིག་བཞེངས་པར་གསལ།སྐབས་དེའི་
ཕོ་བྲང་ནི་ད་ལྟའི་རྣམ་པ་འདི་མ་ཡིན་པར་བཙན་ཁང་གི་རྣམ་པ་སྟེ། ལོ་རྒྱུས་སུ་ནང་ནས་
བལྟས་ན་ལྷའི་གཞལ་ཡས་ཁོང་དང་འདྲ་བ། ཕྱི་ནས་བལྟས་ན་སྲིན་པོ་ལང་ ་ག་མགྲིན་
བཅུའི་གྲོང་ཁྱེར་དང་འདྲ་ཞེས་གསུངས་སོ། །
མང་སྲོང་གི་སྐབས་སུ་རྒྱ་དམག་གིས་བསྲེགས་པར་བཤད་ཀྱང་དེ་འདྲ་རྒྱའི་ལོ་
ས་ཐང་ཡིག་སོགས་སུ་མེད་པས་བོད་རྒྱལ་ཕྲན་གཞན་ཞིག་གིས་དམག་རྒྱ་དམག་ཏུ་
བརྫུས་ནས་བསྲེགས་སམ་ཡང་ན་ཁྲི་སྲོང་གི་སྐབས་སུ་པོ་ཏ་ལར་ཐོག་བརྒྱབས་པའི་ལོ་
རྒྱུས་དང་བསྲེས་སམ་གང་ལྟར་ཀྱང་དེ་ལ་དཔྱད་རྒྱུ་ཆེན་པོ་ཞིག་ཡོད། བོད་སིལ་བུར་
འཐོར་དུས་བོད་ཀྱི་ས་གནས་སོ་སོར་འབངས་གྱེན་ལོག་བྱུང་ནས་པོ་ཏ་ལར་ཡང་གནོད་
སྐྱོན་ཆེན་པོ་བྱུང༌། དུས་ཕྱིས་རྭ་ལོ་དང་དུས་མཉམ་པའི་ཁྱུང་བོ་མཁས་པ་གྲགས་སེ་ཞེས་
པས་པོ་ཏ་ལར་ཚད་མའི་འཆད་ཉན་གནང་བའི་ལོ་རྒྱུས་ཀྱང་འདུག་པས་བསྟན་པ་ཕྱི་
དར་སྐབས་རིམ་བཞིན་གྲྭ་བ་ཚོས་བདག་གཉེར་བྱས་ཏེ་ལྷ་ཁང་གི་རྣམ་པར་གྱུར་པ་འདྲ།
དུས་རབས་བཅུ་བཞིར་རྗེ་ཙོང་ཁ་བ་བློ་བཟང་གྲགས་པ་བྱོན་ནས་རི་བོ་དགེ་
ལུགས་པའི་གྲུབ་མཐའ་སྲོལ་བཏོད་ནས་དར་རྒྱས་སུ་ཕྱིན། ཁོང་གི་སློབ་མ་རྒྱལ་བ་དགེ་
འདུན་གྲུབ་ཀྱི་སྐུ་ཕྲེང་ལྔ་བ་བློ་བཟང་རྒྱ་མཚོའི་དུས། གཙང་བ་རྒྱལ་བོས་དགེ་ལུགས་པར་
འཚེ་བ་ལ་བརྟེན་ནས་སོག་པོ་བསྟན་འཛིན་ཆོས་རྒྱལ་གྱི་དཔུང་གིས་གཙང་བ་རྒྱལ་བོའི་
སྲིད་དབང་གཏོར་ཏེ། ཆོལ་ཁ་གསུམ་པོ་དབང་དུ་བསྡུས་ནས་བོད་སོག་དང་བཅས་པ་
14



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྒྱལ་དབང་ལྔ་བར་ཕུལ་ཏེ་འབྲས་སྤུངས་དགོན་དུ་དགའ་ལྡན་ཕོ་བྲང་བཙུགས།
བོད་ཀྱི་སྲིད་དབང་བརྟན་ཅིང་ཆོས་སྲིད་རིག་གནས་དཔལ་འབྱོར་དང་བཅས་པ་
སྤེལ་བའི་ཆེད་དུ་སྲིད་དབང་གང་དུ་འཛུགས་མིན་དེ་གནད་དོན་ཆེན་པོར་གྱུར། ལྔ་བ་
ཆེན་པོས་དགའ་ལྡན་ཁྲི་ཆེན་དཀོན་མཆོག་ཆོས་འཕེལ་སོགས་ཀྱི་གྲོས་དང་དུ་བླངས་
ནས 1645 ལོའི་བོད་ཟླ ༣ པའི་ཚེས ༢ ཉིན་སྡེ་བ་བསོད་ནམས་རབ་བརྟན་ལ་ཕོ་བྲང་གསར་
བཞེངས་ཀྱི་གཙོ་སྐྱོང་བྱེད་དགོས་པའི་བཀའ་བསྩལ་བ་བཞིན་ལོ་གསུམ་ལ་ལེགས་པར་
གྲུབ། སྲིད་དབང་པོ་ཏ་ལར་སྤོས་པས་བོད་ཀྱི་ཆོས་སྲིད་ཕྱོགས་གང་ཐད་ནས་ཡར་རྒྱས་
ཕྱིན། 1690 ལོར་རྒྱལ་བ་ཆེན་པོ་དགོངས་པ་རྫོགས་ཏེ་སྡེ་སྲིད་སངས་རྒྱས་རྒྱ་མཚོས་གཙོ་
སྐྱོང་གནང་ནས་ཕོ་བྲང་པོ་ཏ་ལ་སླར་ཡང་རྒྱས་སྐྲུན་ཆེན་པོ་མཛད་དེ་ཕོ་བྲང་དམར་བོ་
དང་རྒྱལ་དབང་སྐུ་ཕྲེང་ལྔ་བའི་གསེར་གདུང་བཞེངས།
1626 ལོར་ཡོངས་སུ་གྲུབ་ཅིང་། ཨར་སྐྲུན་འདིར་བལ་ཡུལ་དང་རྒྱ་ནག་སོགས་ནས་
གདན་ཞུ་གནང་བ་བཅས་མི་རིགས་མི་འདྲ་བ་མང་བོ་བཅས་བསྡོམས་མི་གྲངས 77) ལྷག་
ཙམ་ཞུགས་ཡོད། ཕོ་བྲང་དམར་བོ་ལེགས་གྲུབ་པའི་མཛད་སྒོ་གཟབ་རྒྱས་འཚོགས་ཤིང་།
ཡི་གེ་མ་འཁོད་པའི་རྡོ་རིང་གཅིག་དྲན་རྟེན་དུ་བཙུགས། རྡོ་རིང་དེ་ཕོ་བྲང་གི་ལྕགས་རིའི་
ནང་དུ་ཡོད་པས་རྡོ་རིང་ནང་མ་ཟེར།
ཕོ་བྲང་པོ་ཏ་ལའི་མཐོ་ཚད་ལ་སྤྱི་ཁྲི 117 དང་ཤར་ནུབ་བར་རིང་ཚད་སྤྱི་ཁྲི་
ཙམ་ཡོད། ཕོ་བྲང་གི་རྟེན་གྱི་གཙོ་བོ་ཆོས་རྒྱལ་སྲོང་བཙན་སྒམ་པོའི་སྐབས་རྒྱ་གར་ནས་
གདན་དྲངས་པའི་ཙན་དན་གྱི་སྐུ་རང་བྱོན་འཕགས་པ་ལོ་ཀེ་ཤྭ་ར་དང་། ཕོ་བྲང་གི་
བཀོད་པ་དང༌། བཟོ་རྩལ། རྒྱ་ཁྱོན། ལྡེབས་བྲིས། རིག་གནས། རྟེན་རྫས་སོགས་བརྗོད་
ཀྱིས་མི་ལང་བ་ཡོད།
ཕོ་བྲང་པོ་ཏ་ལར་མཇལ་བ་དང་ལྟ་སྐོར་བྱེད་པ་ཤིན་ཏུ་མང་བོ་ཞིག་ཡོད། ངས་
ཚོད་དཔག་ཅིག་བྱེད་དུས་ཕལ་ཆེར་ཁྲི་ཕྲག་ཉེ་བ་ལོས་ཡོད་སྙམ། པོ་ཏ་ལ་རྡོས་གྲུབ་ཀྱང་
ཉིན་རེ་བཞིན་འདི་ལྟར་མི་མང་བོ་ཞིག་ཟམ་མི་ཆད་པར་ཡོང་བཞིན་པ་འདིས་པོ་ཏ་ལ་ལ་
36)
15



9
ཤེས་རབ་ཀྱི་ཚོམས།
གནོད་པ་གང་ཞིག་འབྱུང་ངམ་སྙམ་ནས་དངངས་འཚུབ་ཅིག་ཀྱང་སྐྱེས་བྱུང་།
ཕོ་བྲང་དཀར་བོའི་ནང་དུ་ཚོམས་ཆེན་ཤུར་དང༌། ཉི་འོད་ཤར་དགའ་ལྡན་སྣང་
གསལ། ཟུར་འཕྱོང་རབ་གསལ་གཟིམ་ཆུང༌། མགོན་ཁང་། གཟིམ་ཆུང་འཆི་མེད་རྣམ་
རྒྱལ། ཉི་འོད་ནུབ་བསོད་ནམས་ལེགས་འཁྱིལ། གཟིམ་ཆུང་ཕུན་ཚོགས་འདོད་འཁྱིལ།
གཟིམ་ཆུང་དགའ་ལྡན་ཡང་རྩེ། དབང་ཕྱུག་སྟེང་ཤོད། བརྟན་མ་ལྕོག གཡུལ་རྒྱལ་
ལྕོག ཤར་ཆེན་ལྕོག རྣམ་རྒྱལ་གྲྭ་ཚང་བཅས་ཡོད་ཅིང་། བདེ་ཡངས་ཤར་ངོས་སུ་རྒྱལ་བ་
བསྐལ་བཟང་རྒྱ་
ཟང་རྒྱ་མཚོའི་དུས་སུ་བཀའ་དྲུང་དང་བཀའ་མགྲོན། འགག་པ་བཅས་བཙུགས་
ནས་རྩེ་ཡིག་ཚང་ལས་ཁུངས་དང་རྩེ་སློབ་གྲྭ་ཡོད།
དབུས་ཀྱི་ཕོ་བྲང་དམར་བོར་ཐོག་བརྩེགས་བཅུ་གསུམ་ཡོད་པའི་ནང་དུ་གཟིམ་
ཆུང་བཀའ་གདམས་འཁྱིལ་བ། ངོ་མཚར་འཁྱིལ་བ། བདེ་ལྡན་འཁྱིལ་བ། ཕུན་ཚོགས་
བཀོད་པ། ས་གསུམ་རྣམ་རྒྱལ་སོགས་དེའི་ཤོད་དུ་སྨན་བླ་ལྷ་ཁང་དང་བླ་མ་ལྷ་ཁང་། རྒྱ་
ནག་ལྷ་ཁང་། ལི་མ་ལྷ་ཁང་། དེའི་ཤོད་དུ་ཚོམས་ཆེན་སྲིད་ཞིའི་ཕུན་ཚོགས། ལམ་རིམ་ལྷ་
ཁང་། རིག་འཛིན་ལྷ་ཁང་། གསེར་གདུང་འཛམ་གླིང་རྒྱན་གཅིག འཁྲུངས་རབས་ལྷ་ཁང་
སོགས་ཡོད། ཕོ་བྲང་དམར་བོའི་ནུབ་ངོས་སུ་རྩེ་རྣམ་རྒྱལ་གྲྭ་ཚང་ཡོད།
པོ་ཏ་ལར་མཇལ་དུས་ངས་བསམ་པ་ནི་དགའ་ལྡན་ཕོ་བྲང་གི་དཀའ་ཞིང་སྐྱོ་བའི་
ལོ་རྒྱུས་དེ་དག་རེད། ད་ལྟ་དགའ་ལྡན་ཕོ་བྲང་གི་ལོ་རྒྱུས་ངོ་མ་ཤེས་མཁན་ཧ་ཅང་ཉུང་སྟེ།
དེ་ནི་ལོ་རྒྱུས་སྨྲ་བའི་སྐྱོ་གདུང་འབའ་ཞིག་ཡིན་ལ། འདི་ལྟ་བུའི་སྐྱོ་གདུང་ཁོང་དུ་བཅུག་
ནས་དགོད་བཞིན་པའི་ང་དང་ང་འདྲ་བ་མང་བོ་ལྷ་ས་ན་ཡོད་པའང་ཤེས་སོང་།
དེར་བསྟུན་ནས་དྲུག་པ་ཚངས་དབྱངས་རྒྱ་མཚོས་སྡེ་སྲིད་ཀྱི་དགོངས་པ་ཇི་
བཞིན་བསྒྲུབ་མ་ཐུབ་པས། བོད་ཀྱི་བསྟན་སྲིད་ལ་གོད་ཆག་གི་ས་བོན་བཏབ། ལྷག་པར་
གོད་ཆག་དེས་རང་ཉིད་དང་སྡེ་སྲིད་གཉིས་ཀྱང་ཕྱི་མར་འགྲོ་བའི་སྟ་གོན་བྱས་ཤིང་། དེ་
ལ་བསྟུན་ནས་ཉིན་གུར་བ་བོད་དུ་སླེབས་པ་དང་ཆུ་ཡོས་དུས་འཁྲུག་བྱུང་ནས་ཆོལ་
གསུམ་ཡ་ཐོར་དུ་ཕྱིན་པ་སོགས་དྲན་ནས་སེམས་པ་སྐྱོ་ཤུར་སེ་བུད་སོང་། ཁོང་གིས་མགུར་
16



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གླུ་སྙན་པོ་དེས་སྔོན་གྱི་ལོ་རྒྱུས་ཡོད་ཚད་བསུབ་ནས་ད་ལྟ་རྒྱལ་བའི་སྐུ་ཕྲེང་རིམ་བྱོན་ལས་
ཆེས་དགའ་བསུ་བྱེད་པ་ཞིག་ཏུ་གྱུར་འདུག
ཁོང་གི་རྗེས་ནས་བསྐལ་བཟང་རྒྱ་མཚོས་ཀྱང་སྲིད་སྐྱོང་མ་ཐུབ་ལ། སྐྱོང་འདོད་
ཀྱང་མེད་པ་འདྲ། དེ་དག་ལ་ང་ལུམ་སྦྱར་གསུམ་གྱི་ཉོག་དྲ་དང་ཕོ་ལྷ་བའི་གཡོ་འཕྲུལ།
ཝང་འགྱུར་མེད་རྣམ་རྒྱལ་གྱི་བཅོས་བསྒྱུར་གྱི་ཕམ་ཁ། ཨམ་བན་གྱི་བཙན་ཤུགས། གོར་ཁ་
སོགས་ཀྱི་ཐུབ་ཚོད་བཅས་ཀྱང་དྲན་བྱུང་ལ་དྲན་ཐེངས་རེ་ཡིད་ལྷོད་ལ་འབབ་ཐབས་བྲལ།
དགའ་ལྡན་ཕོ་བྲང་གི་སྲིད་སྐྱོང་རིམ་བྱོན་ལས་ཆེས་དུས་བདེ་བྱུང་མེད་པ་ནི་རྒྱལ་
དབང་བཅུ་གསུམ་པ་ཆེན་པོ་ཡིན་ལ། མཛད་རྗེས་ཆེས་ཆེ་བ་ཡང་བཅུ་གསུམ་པ་ཆེན་པོ་
ཡིན། བཅུ་གསུམ་པ་ཆེན་པོས་རྒྱལ་བའི་ཁྲི་ལ་བཞུགས་ནས་བོད་ཀྱིས་ཆབ་སྲིད་ལ་བཞག་
པའི་བྱས་རྗེས་བསམ་ན་ངོ་མ་ཧ་ལས་པ་ཞིག་རེད། དབྱིན་ཇི་བ་པའར་ལགས་ཀྱིས། བཅུ་
གསུམ་པ་ཆེན་པོ་ལྟ་བུ་སྔོན་ཆད་བྱོན་མ་མྱོང་ལ། ད་ལྟ་ཡང་བྱུང་མེད་པ་མ་ཟད་རྗེས་སུ་
ཡང་འབྱུང་དཀའ་ཞེས་གདེང་འཇོག་བྱས་ཡོད།
བདག་ཅག་དར་ཆེན་ལྕོག་ཅེས་སྔོན་ཆད་རྩེ་ཕོ་བྲང་ཚུགས་ས་དེར་སྐུ་ཞབས་བློ་
བཟང་ཕུན་ཚོགས་ཀྱིས་སྣེ་ལེན་བྱས་ཤིང་། བདེ་ཡངས་ལྕོག་ཅེས་སྔོན་ཆད་ལོ་རེའི་ཟླ་བཅུ་
གཉིས་པའི་ཚེས་ཉེར་དགུའི་ཉིན་འཆམ་རྩེད་ས་དེར་བརྒྱུད་ནས་རྣམ་རྒྱལ་གྲྭ་ཚང་གི་འདུ་
ཁང་ལ་མཇལ་ཏེ། སྐུ་ཞབས་རྡོ་རྗེ་གཡུལ་རྒྱལ་ལགས་ཀྱིས་ཁྲིད་ནས་འགྲེལ་བཤད་གནང་
བཞིན་ཕོ་བྲང་དང་དམར་བོའི་ལྷ་ཁང་དག་ལ་ཞིབ་ཏུ་མཇལ།
པོ་ཏ་ལར་མཇལ་ནས་ལྟག་སྒོ་ལས་བུད་ནས་ཕྱིར་མདུན་དུ་སླེབས་བྱུང་། ང་ཚོ་
དལ་གྱིས་བར་སྐོར་གྱི་ཕྱོགས་སུ་སྙེག་གིན་ཡོད། ངས་པོ་ཏ་ལ་ལ་ཕྱི་མིག་གིས་ལྟ་དུས།
བྲང་གི་ཡང་སྟེང་དུ་སྐར་ལྔའི་དར་དམར་ལྷབ་ལྷབ་ཏུ་གཡོ་བ་མཐོང་བྱུང་།
g
17



ཤེས་རབ་ཀྱི་ཚོམས།
གསར་དུ་བཞེངས་པའི་ངན་རྒུ་ཚང་བའི་ལས་ཁུངས།
- ཞོལ་གྲོང་ཚོ།
བདག་ངེས་པར་འགྲོ་འདོད་པ་ནི་ཞོལ་གྲོང་ཚོ་ཡིན། ཞོལ་གྲོང་ཚོ་ནི་པོ་ཏ་ལའི་ཆ་
ཤས་ཤིག་ཡིན་ཞེས་བཤད་ཀྱང་འགྲིག་ལ། ཡང་ན་པོ་ཏ་ལའི་རམ་འདེགས་བྱེད་པའི་ལས་
ཁུངས་ཀྱི་ཁུལ་ཞིག་ཡིན་ཞེས་བཤད་ཀྱང་ཆོག འདི་ལ་འགྲོ་བ་ནི་དགའ་ལྡན་ཕོ་བྲང་ལ་
རྒྱུས་ལོན་པའི་ཆེད་དུ་ཡིན་ཞེས་བཤད་ན་ཡང་མི་ཆོག་པ་མེད།
ཞོལ་གྲོང་ཚོ་ཕོ་བྲང་པོ་ཏ་ལའི་འོག་ཏུ་ཆགས་ཤིང༌། མཁར་རྫོང་མཐོན་པོའི་
གཤམ་འོག་ཏུ་གནས་པའི་གྲོང་ཚོར་ཞོལ་ཞེས་ཟེར་ཞིང་། དེར་ཞོལ་ལས་ཁུངས་ཡོད་ཅིང་
དེ་ནི་བཀའ་ཤག་གི་ལས་ཁུངས་ཆེན་པོ་ཞིག་སྟེ་དེའི་ཁོངས་སུ་རྫོང་གཞིས་བཅོ་བརྒྱད
ཡོད།
པོ་ཏ་ལ་ནས་བལྟས་ན་ཞོལ་གྱི་ཁང་བ་དག་གི་ཀླད་ནི་གཡུང་དྲུང་གི་རི་མོ་བཞིན་
སྦྲེལ་ནས་འདུག་ཟེར་མོད། ཕངས་པ་ཞིག་ལ་པོ་ཏ་ལ་ལྟ་དུས་མཉམ་མ་བཞག ཞོལ་གྲོང་
ཚོའི་ལྕགས་རི་ཤིན་ཏུ་མཐོན་པོས་བསྐོར་བ་དང་བརྗིད་ཆགས་ལྡན་པ། དེ་ལ་ཤར་ལྷོ་ནུབ་
1 ཚལ། 2 ཆོས་ལུང༌། བདེ་ཆེན་རྫོང༌། 4 འབྲོམ་ཐོད་གཞིས་ཀ 5 སྣེའུ་རྫོང་། 6 རྣམ་རྒྱལ་སྒང་
གཞིས་ཀ ༢ ཤེལ་གྲོང་གཞིས་ཀ 8 སྦགས་གཞིས་ཀ ༡ ཕྲེང་སྒོ་གཞིས་ཀ 10 ལུམ་པ་ས་ཚིབ་ས:11 འཇང་
གཞིས་ཀ 12 གནམ། 13 གདོང་དཀར་རྫོང་། 14 སྙེ་ཐང་གསེར་ཁང་གཞིས་ཀ 15 གླང་རུ་གཞིས་ཀ 16 ལྷོ་
མོས་གཞིས་ཀ 17གྲུ་བཞི་གཞིས་ཀ 18 འབྲས་བུ་གླིང་གཞིས་ཀ ( ཕ་ལྷའི་གཞིས་ཀ )བཅས་ཡིན། གླིང་
སྐོར་ནང་ཚུད་པའི་ཁྱིམ་དུད་དང་མི་ཚང་སྒེར་བ་ཆེ་འབྲིང་ཆུང་གསུམ་ལ་ལྷ་ལྡན་སྨོན་ལམ་ཆེན་མོའི་
སྐབས་སུ་འབྲས་སྤུངས་ཚོགས་ཆེན་ཞལ་ངོས་ཁྲིམས་འདོམས་བྱེད་པ་ལས་དུས་རྒྱུན་དུ་སྣང་རྩེ་ཤག་
ལས་ཁུངས་ཀྱིས་ཁྲིམས་འདོམས་བཀའ་བཀོད་བྱེད་ཀྱིན་ཡོད།
18



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གསུམ་ལ་སྒོ་ཆེན་རེ་ཡོད་པའི་ནང་དུ་གནས། རྩེ་ཞོལ་དུ་གངས་ཅན་ཕན་བདེའི་གཏེར་
མཛོད་ཅེས་པར་ཤིང་དང༌། དགའ་ལྡན་ཕུན་ཚོགས་གླིང་ཞེས་པར་ཤིང་བཞུགས་ཡུལ་
ཡིན་པ་དེ་བོད་ཀྱི་པར་ཁང་ཆེ་གྲས་བཞིའི་ནང་གི་ཡ་གྱལ་གཅིག་ཡིན།
ཞོལ་དུ་ད་དུང་ནས་ཁང་ཆེན་མོ། དམག་སྤྱི་ཁང་། གོ་མཛོད་རྡོ་རྗེ་གླིང་། འདོད་
འཇོའི་དཔལ་སྐྱིད། ཆིབས་ར་མདོ་སྦུག མཛོ་མོ་རྭ། ཞོལ་ཆང་ཁང་། ཞོལ་བཙོན་ཁང་། སྡེ་
དཔོན་མི་དྲག་གྲགས་ཅན་གྱི་གཟིམ་ཤག་ལ་སོགས་མང་བོ་ཡོད།
བདག་གིས་པོ་ཏ་ལའི་ཐང་ཆེན་དུ་ལྕམ་མོ་རྡོར་དབྱིངས་ལ་སྒུག་ནས་ཅུང་འགོར་
རྗེས་མོ་སླེབས་ཤིང་། མོས་ཁ་པར་བཏང་བ་ལས་ན་གཞོན་རྩོམ་པ་བོ་ལ་མོ་ཚེ་རིང་བཀྲ་
ཤིས་བསུ་བར་སླེབས་བྱུང་། ཁོང་གིས་ངོ་སྤྲོད་བྱེད་ཀྱིན་དབྱིག་མཛོད་ཁང་དང་། ཞོལ་
ལས་ཁུངས། བཙོན་ཁང་། དངུལ་པར་ཁང་། ལུང་ཤར་ཚང་བཅས་ལ་ལྟ་སྐོར་བྱས། ད་ལྟ་
གསར་དུ་བཟོས་པའི་དངོས་པོ་དེ་དག་ནི་བདག་གིས་ཆེས་ལྟ་ན་མི་འདོད་པའི་ལོ་རྒྱུས་ཀྱི་
བདེན་དཔང་རེད། གྲོང་ཚོ་འདིར་ད་ལྟ་མུས་གྲུ་བཞི་མ 33470 ཡོད་ཅིང་། སྔོན་ཆད་སྲིད་
གཞུང་གི་བྱ་བ་སྒྲུབ་མཁན་དང་ཁྲིམས་གཉེར་བ། ཁྲལ་སྡུད་པ། དཔར་བ། ཞིང་བ་དང་
བཟོ་བ་སོགས་ཀྱང་སྡོད།
ད་ལྟ་ཞོལ་ལས་ཁུངས་འདི་ནི་སྔོན་གྱི་རི་བོ་ཆེན་པོ་གསུམ་ངོ་སྤྲོད་བྱེད་པའི་རྒྱལ་
གཅེས་རིང་ལུགས་ཀྱི་འགྲེམ་སྟོན་ཁང་དུ་བྱས་ཡོད། དྲ་བའི་སྟེང་དུ་ཞོལ་ལས་ཁུངས་སྒོ་
ཕྱེས་པ་ཡང་གནས་འདི་ནས་སྤྱི་ཚོགས་རྙིང་བ་ནས་གསར་བར་འགྱུར་བའི་རིམ་པ་དང་
སྤྱི་ཚོགས་རྙིང་བའི་མུན་ནག་གི་འཇིག་རྟེན་དེ་བསྟན་ནས་སྤྱི་ཚོགས་རིང་ལུགས་ཁོ་ནས་
བོད་སྐྱོབ་ཐུབ་ཅེས་བཤད་ཡོད། དེ་ནི་ཞོལ་ལས་ཁུངས་སྒོ་ཕྱེས་པའི་ཆབ་སྲིད་ཀྱི་དོན་སྙིང་
རེད།
འདིའི་ཆེད་དུ 2002 ནས 2005 ལོའི་བར་པོ་ཏ་ལ་ཐེངས་གཉིས་པ་སླར་གསོ་བྱེད་
དུས་འདི་ན་ཡོད་པའི་གྲོང་བའི་དུད་ཁྱིམ 303 གཞན་དུ་གནས་སྤོར་དུ་བཅུག ཆེད་ལས་
མཁས་པ་མང་དུ་གདན་དྲངས་ཏེ་སྔོན་གྱི་ལོ་རྒྱུས་ཀྱི་གནའ་ཤུལ་གཞིར་བཟུང་ནས་ད་
ལྟའི་རྒྱལ་གཅེས་རིང་ལུགས་ཀྱི་སློབ་གསོའི་རྟེན་གཞི་འདི་བསྐྲུན་པ་རེད། འདིའི་བཞེངས་
རེ
19



ཤེས་རབ་ཀྱི་ཚོམས།
པའི་སྐབས་སུ་ཆེད་ལས་མཁས་པ་དག་གིས་སེམས་ཞིབ་མོས་བཀོད་སྒྲིག་བྱས་པ་ལས་སྔོན་
གྱི་ལོ་རྒྱུས་ཇི་བཞིན་བསྐྱར་དཔར་བྱས་པ་ཞིག་གཏན་ནས་མིན། འདིའི་ཆེད་དུ་རྒྱལ་ཁབ་
ཀྱིས་སྒོར་ཁྲི་དྲུག་བརྒྱ་བཏང་ཡོད་འདུག
ད་ལྟ་དངོས་སུ་སྒོ་ཕྱེས་ཡོད་པའི་གནས 13 ཡོད་ཟེར་ཀྱང་བདག་འགྲོ་དུས་དབྱིག་
མཛོད་ཁང་དང་ཞོལ་ལས་ཁུངས། དངུལ་པར་ཁང་། ལུང་ཤར་གྱི་སྒོ་ར་ལས་གཞན་སྒོ་
ཕྱེས་མི་འདུག ཡིན་ན་ཡང་། ཞོལ་པར་ཁང་ལ་འགྲོ་མ་ཐུབ་པ་ལ་ཕངས་སེམས་ཤིན་ཏུ་ཆེ།
དབྱིག་མཛོད་ཁང་འདི་ནི་གསར་དུ་བཟོས་པའི་འགྲེམ་སྟོན་ཁང་ཞིག་ཡིན་ལ། པོ་
ཏ་ལའི་ཞོལ་དུ་འདི་ལྟ་བུའི་ལོ་རྒྱུས་འགྲེམ་སྟོན་ཁང་ཞིག་བཟོ་དགོས་པའི་དོན་སྙིང་གང་
ཡིན་ནམ། ངས་དེ་ལྟར་བསམ་བཞིན་འགྲེམ་སྟོན་ཁང་ལ་ལྟད་མོ་བྱས། ར་བ་འདི་སྔོན་
ཆད་བཀྲས་ཁང་གི་གཞིས་ཀ་ཡིན་ཞིང་། འགྲེམ་སྟོན་ཁང་འདི་བོད་ཀྱི་ཁྱད་ཆོས་གཞིར་
བཟུང་ནས་བཞེངས་ཏེ་མིང་ལ་དབྱིག་མཛོད་ཁང་ཞེས་བཏགས། འགྲེམ་སྟོན་ཁང་འདི་ནི་
ཕྱི་བོད་ལུགས་དང་ནང་དེང་རབས་ཀྱིས་ཁྱད་ཆོས་ལྡན་པའི་ཁང་བ་སུམ་ཐོག་ཅིག་ཡིན་
ལ་རྒྱ་ཁྱོན་མུས་གྲུ་བཞི་མ 208) ཡོད་ཟེར། འདི་ནི་ཐེངས་གཉིས་པར་པོ་ཏ་ལ་བསྐྱར་གསོ་
བྱེད་དུས་ཀྱི་ལས་གཞི་ཞིག་སྟེ། 2006 ལོར་ལས་མགོ་བརྩམས་ཤིང 208 ལོར་སྒོ་ཕྱེས་ཤིང་
འགྲོ་གྲོན་སྒོར་ཁྲི་
1900 བཏང་ཟེར།
སྐུ་ཞབས་ལ་མོ་ཚེ་རིང་བཀྲ་ཤིས་ཀྱིས་འདིའི་རྟེན་མང་ཚེ་བ་གནའ་རྫས་ཡིན་ལ་ད་
དུང་འདྲ་པར་བསྐྱར་དཔར་བྱས་པ་ཡང་གང་མང་ཞིག་ཡོད་ཟེར། ད་དུང་དྲ་བ་ལས་
མཐོང་བ་ལྟར་ན་འདི་ལྟར་འགྲེམ་སྟོན་བྱས་པའི་དམིགས་ཡུལ་ནི “ཀྲུང་དབྱང་སྲིད་
གཞུང་དང་བོད་ས་གནས་སྲིད་གཞུང་གི་འབྲེལ་བ་དང་བོད་དང་མེས་རྒྱལ་གྱི་རིག་གནས་
བརྗེ་རེས་མཚོན་པའི་ཆེད་དུ་ཡིན་ལ་པོ་ཏ་ལ་མཇལ་སྐོར་བྱེད་མཁན་མང་བས་ཐུན་མོང་
མ་ཡིན་པའི་ཁྱད་ཆོས་ལྡན་པའི་འགྲེམ་སྟོན་འདིས་ལྟད་མོ་བ་མང་བོ་འགུག་ཐུབ” ཟེར་
ནང་དུ་སོང་མ་ཐག་ཏུ་མིག་ལམ་དུ་མངོན་འོངས་པ་ནི་པོ་ཏ་ལ་རུ་ཡོད་པའི་རྒྱལ་
དབང་ལྔ་བ་དང་མན་ཇུ་གོང་མ་མཇལ་འཕྲད་ཀྱི་འདྲ་རིས་ཆེན་པོ་དེ་ཡིན་ལ། ཉིས་ཐོག་
20



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལ་སོང་ན་རིག་དངོས་དེ་དག་མིག་ལམ་དུ་མངོན་འོང་། དེར་རྟེན་རྫས་རྩ་ཆེན་གང་མང་
ཞིག་ཡོད་ཅིང་མང་ཆེ་བ་བོད་ཀྱི་དགོན་སྡེ་མང་བོའི་སྐུ་གསུང་ཐུགས་རྟེན་རྩ་ཆེན་དག་
གདན་འདྲེན་ཞུས་ཡོད་པས་ངེས་པ་དོན་གྱི་དབྱིག་མཛོད་ཁང་ཞིག་ཏུ་གྱུར་འདུག འདིའི་
ནང་དུ་ཡི་གེ་དང་། འདྲ་པར། འདྲ་འབག ཏ་ལའི་ལོ་མའི་གླེགས་བམ། དངོས་རྫས། རྫ་
ཆས་ འདྲ་སྐུ། ཆོས་ལུགས་ཀྱི་ཉེར་སྤྱད། ཐང་ག འཚོ་བའི་ཉེར་སྤྱད་སོགས་འགྲེམ་སྟོན་
བྱེད་ཀྱིན་པའི་རིག་དངོས 20 ཡོད་ཅིང་། གཞན་དུ་མཐོང་དཀོན་པ་མང་བོ་ཡོད་པས་ལྟ་
རྒྱུ་དང་མཇལ་རྒྱུ་གཉིས་ཀ་ཡོད་པ་ཞིག་རེད།
དེ་བས་འདི་ལས་བོད་ཀྱི་ཆོས་ལུགས་དང་གོམས་སྲོལ་ཆབ་སྲིད་རིག་གནས་སྒྱུ་
རྩོལ་གྱི་རིན་ཐང་བྲལ་བའི་རྒྱུ་ཆ་མང་བོ་ཞིག་ཡོད་པ་རེད། དཔེར་ན་དུས་རབས་ལྔ་བ་
དྲུག་པའི་སྐབས་ཀྱི་སྟོན་པས་ཆོས་འཁོར་བསྐོར་བའི་འདྲ་སྐུ། དུས་རབས་བཅུ་གཉིས་
པའི་ནང་དུ་བྱུང་བའི་དུང་དཀར་གཡས་འཁྱིལ་དང་དུས་རབས་དགུ་བའི་ཏ་ལའི་ལོ་མའི་
གླེགས་བམ། གོང་མ་སོ་སོས་བོད་ཀྱི་བླ་དཔོན་དག་ལ་གནང་བའི་ཐམ་ཀ་སོགས་དུས་
རབས་སོ་སོའི་རིག་དངོས་མང་བོ་ཡོད་པ་རེད། ད་དུང་པད་མ་འདབ་བརྒྱད་དཀྱིལ་ན་ཀྱེ་
རྡོར་གྱི་དཀྱིལ་འཁོར་བཞུགས་པའི་རྟེན་ཁྱད་པར་བ་ཞིག་ཀྱང་བཞུགས།
2
ཞོལ་བ་ལས་ཁུངས་ནི་སྔར་ལྷ་སའི་གླིང་སྐོར་ཕྱི་དང་ཞོལ་འོག་རྫོང་གཞིས་བཅོ་
བརྒྱད་ལ་ཁྲལ་སྡུད་ཁྲིམས་གནོན་བྱེད་པའི་སྲིད་འཛིན་གྱི་ལས་ཁུངས་གྲགས་པ་དང་ལྡན་
པ་ཞིག་ཡིན།
ལོ་རྒྱུས་དེབ་ཐེར་ལ་འཁོད་པ་ལྟར་ན་རྒྱལ་དབང་ལྔ་བའི་གོང་དུ་ལས་ཁུངས་
འདིར་མི་འགའ་ཤས་ལས་མེད་ལ་སྤྱི་ལོ 1675 ལོར་སྡེ་སྲིད་བློ་བཟང་སྦྱིན་པས་ཞོལ་ལས་
ཁུངས་བཙུགས་པ་ནས་ལྷ་སའི་གླིང་སྐོར་གྱི་ཕྱེ་ལ་གནས་པའི་ཡུལ་གྲོང་ཁག་ ༦ དང་། རྫོང་
i
གླིང་སྐོར་ནང་ཚུད་པའི་ཁྱིམ་དུད་དང་མི་ཚང་སྒེར་བ་ཆེ་འབྲིང་ཆུང་གསུམ་ལ་ལྷ་ལྡན་སྨོན་
ལམ་ཆེན་མོའི་སྐབས་སུ་འབྲས་སྤུངས་ཚོགས་ཆེན་ཞལ་ངོས་ཁྲིམས་འདོམས་བྱེད་པ་ལས་དུས་རྒྱུན་དུ་
སྣང་རྩེ་ཤག་ལས་ཁུངས་ཀྱིས་ཁྲིམས་འདོམས་བཀའ་བཀོད་བྱེད་ཀྱིན་ཡོད།
21



ཤེས་རབ་ཀྱི་ཚོམས།
གཞིས་བཅོ་བརྒྱད་ཀྱི་གྱོད་དོན་ཆེ་རིགས་ཐག་གཅོད་བྱེད་མི་ཐུབ་པ་དག་བཀའ་ཤག་ལ་
སྙན་སེང་ཞུ་དགོས་པ་ཕུད། དེ་བྱིངས་ཞོལ་བ་ལས་ཁུངས་ཀྱིས་ཐག་གཅོད་བྱེད་ཀྱིན་ཡོད།
ཞོལ་བ་ལས་ཁུངས་ཀྱི་རྒྱུན་གཏན་དོ་དམ་བྱེད་མཁན་གཉེར་ཞེས་སེར་སྐྱ་གཉིས་
རིམ་པ་ལྔ་བའི་གོ་གནས་ཡོད་ཅིང་། ལོ་རྒྱུས་ཐོག་རིམ་པ་བཞི་བ་དང་ཛ་སག་ཐའེ་ཇིའི་གོ་
གནས་ཡོད་པའང་ཁ་ཤས་བྱུང་འདུག ད་དུང་ཞོལ་བ་ལས་ཁུངས་ཀྱི་ནང་དུ་འབྲུ་མཛོད་
ཁང་ཡོད།
ད་ལྟ་དེའི་ནང་དུ་ཁྲལ་འཇལ་བའི་ཉམ་ཆུང་གི་བུད་མེད་ཅིག་གིས་བྱིས་པ་ཞིག་
ཁྲིད་ནས་ཁྲལ་འཇལ་བ་དང་སྐུ་དྲག་དག་ལ་དྲེགས་པས་ཉམས་འགྱུར་གྱིས་ཁྱབ་འདུག་
པའི་འབག་བཟོས་ཡོད་ལ། ཞིང་བྲན་ལམ་ལུགས་མཚོན་པའི་ཡིག་ཆ་སྣ་ཚོགས་ཀྱང་
བཤམས་འདུག
ངས་གོ་ཐོས་ལྟར་ན་སྔོན་ཆད་ལྷ་སའི་སྐུ་དྲག་དག་ལ་ང་རྒྱལ་ཆེ་ཞིང་། ཆེ་ཆེ་དྲག་
དྲག་བྱེད་པར་དགའ། འོན་ཀྱང་སྐུ་དྲག་ནི་སྐུ་དྲག་ཡིན་པ་ལས་བོད་ཀྱི་དཔོན་ས་འཛིན་པ་
མིན་མོད། བོད་སྲིད་གཞུང་གི་གཞུང་ཞབས་པའི་ནང་དུ་སྐུ་དྲག་མང་བོ་ཞིག་ཡོད། འོན་
ཀྱང་སེར་མོ་བ་ལས་བྱུང་བའི་དཔོན་རིགས་མང་ཆེ་བ་སྐུ་དྲག་ལས་བྱུང་བ་མ་ཡིན་པར་མི་
སེར་ཕལ་བ་ལས་བྱུང་བའི་ཡོན་ཏན་པ་རྐྱང་རྐྱང་རེད། འོན་ཀྱང་བཅུ་གསུམ་པ་ཆེན་པོས་
ལམ་ལུགས་བཅོས་བསྒྱུར་གནང་དུས་ཡོན་ཏན་ཅན་གཙོ་བོར་འཇོག་པ་དང་མི་དམངས་
གཙོ་བོ་འཇོག་པ། སྤྱི་བ་གཙོ་བོར་འཇོག་པའི་སྲོལ་གཏོད་པས་བཀྲ་ཤིས་ལྷུན་པོ་ལྟ་བུར་
ཕོག་ཐུག་བྱུང་ནས་འགལ་བ་བྱུང་བ་ལྟ་བུ་རེད།
དུས་རབས་འགྱུར་བ་དང་མི་རྣམས་ཀྱི་བསམ་བློའི་གོ་རྟོགས་ཀྱང་འགྱུར་འདུག
འོན་ཀྱང་འདི་དག་ལ་འགྱུར་བ་ཡོད་མེད་ངས་ཤེས་མ་སོང་། ངས་འདི་ལ་བསམ་བཞིན་
སྔོན་གྱི་ཡིག་ཆ་ཞིག་མཐོང་ཐུབ་མིན་ལ་རེ་བ་བྱས་མོད། ཕངས་པ་ཞིག་ལ་དེ་འདྲའི་ཡིག་
ཆ་འཚོལ་བ་ནི་གསེར་བརྐོ་བ་ལས་ཀྱང་དཀའ།
སྐབས་འདིར་ངའི་སེམས་ལ་ཞོལ་ལས་ཁུངས་ཀྱིས་དགེ་འདུན་ཆོས་འཕེལ་གྱིས་
དེབ་ཐེར་དཀར་བོ་རྩོམ་པའི་ཆེད་དུ་འབྲུ་དང་ཕོགས་བྱིན་ཏེ་མཇུག་ངེས་པར་འགྲུབ་
22



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དགོས་ཞེས་གདམས་པ་དེ་རེད། དེ་ནི་ཁོ་ཚོས་དགེ་འདུན་ཆོས་འཕེལ་བཙོན་དུ་བཟུང་
རྗེས་དེབ་དཀར་དེ་དགེ་འདུན་ཆོས་འཕེལ་ལས་ཀྱང་གལ་ཆེ་བ་ཞིག་ཏུ་ཤེས་པས་བཙོན་
ནས་བཏང་མ་ཐག་ཏུ་ཐག་གཅོད་འདི་བྱས་པར་མངོན།
འོན་ཀྱང་ཁོ་ཚོས་འདི་དང་འདི་ལྟ་བུའི་ལས་ཀ་མང་དུ་བྱས་ཡོད་མེད་ད་ལྟ་སུས་
ཀྱང་ཤེས་ཐུབ་པ་ཞིག་མིན་པ་འདྲ།
སྐུ་དྲག་འདི་དག་སྔོན་གྱི་སྐུ་དྲག་དག་ཡིན་ནམ། ཡང་ན་ད་ལྟའི་སྐུ་དྲག་ཅིག་ཡིན།
འོན་ཀྱང་སྔོན་གྱི་སྐུ་དྲག་འདི་དག་ཀྱང་རིག་གསར་མགོ་ལ་ཡོང་དུས་ད་ལྟའི་འདི་ལྟ་བུའི་
གཟི་བརྗིད་ཅིག་ཡོད་དམ།
3
ཞོལ་བཙོན་ཁང་ལ་འགྲོ་དུས། དེ་ནི་ཉེ་བའི་ཆར་བཟོས་པའི་སྣང་བ་ཞིག་ངང་
གིས་འཆར་བྱུང་། སྐབས་དེར་ལྷ་ས་ན་བཙོན་ཁང་གཉིས་ཡོད་པའི་གཅིག་འདི་དང་
གཅིག་སྣང་རྩེ་ཤག་རེད། ང་རང་སྣང་རྩེ་ཤག་ལ་ཡང་སོང་མོད། སྔོན་གྱི་བཙོན་ཁང་གི་
ཤུལ་དེ་མཐོང་མ་བྱུང༌། གཙུག་ལག་ཁང་གི་འདབས་འབྲེལ་གཉེར་ཚང་ལས་ཁུངས་ཟེར་
བ་དེ་ལ་ལྷོ་རྒྱུད་ཀྱང་ཟེར་ཞིང་དེ་ནི་བཙོན་པ་མཐོ་རིམ་འདྲི་གཅོད་བྱེད་ས་ཞིག་རེད།
དེ་ན་མིག་འདོན་པ་དང་ཁྲིམས་གཅོད་ལག་ཆ་སྣ་ཚོགས། ཕྱུག་བདག་གིས་བཤུས་
པའི་བྲན་གཡོག་གི་པགས་པ་ཡིན་ཟེར་བ་མདོག་ནག་པོར་ཆགས་པ་ད་དུང་བཙོན་མ་སྣ་
ཚོགས་ཀྱི་འདྲ་གཟུགས་བཅས་ཏེ། བཙོན་ཁང་འདིར་ཆེས་མང་ན་ཡང་བཙོན་མ་ཉིས་
བརྒྱ་ཡས་མས་ལས་མི་ཤོང་བ་འདྲ། ད་དུང་མིག་འདོན་པའི་ཨག་སྐད་དང་ཁྲིམས་གཅོད་
པའི་འཁུན་སྒྲ་སོགས་ཀྱང་བཟོས་འདུག་ལ། སྲིན་བུས་བཙོན་མའི་སྟེང་དུ་རྨུགས་བཞིན་
པའང་བཟོས་འདུག
བཙོན་ཁང་འདིར་སླེབས་དུས་ང་ཧ་ལས་བྱུང་། མངའ་བདག་ཆེན་པོ་གསུམ་ལ་ཞེ་
འཁོན་འབར་ངེས་ལ་དེ་འབར་བའི་ཆེད་དུ་བཙོན་ཁང་འདིར་དེང་རབས་ཅན་གྱིས་ལག་
རྩལ་གྱིས་ཆེད་དུ་བཟོས་པའང་ཡིན་ལ། ད་དུང་བཙོན་མ་དག་ལ་རྐང་ལྕགས་བརྒྱབས་
ནས་ཁྲོམ་དུ་སྒོར་དང་ཟ་མ་སློང་བའི་ཚུལ་གྱི་འདྲ་པར་ཀྱང་བཤམས། དགེ་འདུན་ཆོས་
23



ཤེས་རབ་ཀྱི་ཚོམས།
འཕེལ་གྱིས་ང་སྒོར་སོང་ན་མི་ཆོག་ཀྱང་སྐྱེ་དམན་དེ་ང་ལ་དྲིན་ཆེན་པོ་ཞེ་དྲག་ཡིན།
བཙོན་ཁང་ནང་སྡོད་པའི་སྐབས་ང་ཕྱི་ལ་འགྲོ་ཆོག་གི་མ་རེད། མོ་རང་འགྲོ་ཆོག་གི་རེད།
ངས་སྐུ་དྲུག་དེ་ཚོར་ཡི་གེ་རེ་བྲིས་ནས་བཏང་ན་ག་རེ་དགོས་པ་དེ་གནང་གི་ཡོད། མོ་རང་
སོང་ནས་བླངས་ཆོག་གི་རེད་ཅེས་གསུངས་འདུག དེར་བལྟས་ན་ཆབ་སྲིད་ཀྱི་བཙོན་མ་
ཕྱི་ལོགས་ལ་འགྲོ་མི་ཆོག་པ་གཞན་དག་འགྲོ་ཆོག་པ་འདྲ་པར་དེས་ཀྱང་ཤེས། འོན་ཀྱང་ལ་
ལ་རྐང་ལྕགས་བརྒྱབས་ནས་སོང་ཆོག་ལ་ལ་ལ་མ་བརྒྱབས་ཀྱང་སོང་ཆོག་པ་འདྲ། སྐབས་
དེར་ངའི་སེམས་ལ་དགེ་འདུན་ཆོས་འཕེལ་གྱི་བོད་ནི་དམ་པའི་ཆོས་དར་བའི་ས་ཆ་ཡིན་
པ ས་འཛམ་བུའི་གླིང་གི་ནང་དུ་བོད་ཀྱི་བཙོན་ཁང་འདྲ་འདྲའི་བཙོན་ཁང་སྐྱིད་པོ་ཞིག་
ཡོད་རྒྱུ་མ་རེད་ཅེས་པ་དེ་དྲན་བྱུང་།
གཏན་ཚིགས་ཀྱི་སྟེང་ནས་བལྟས་ན་ད་ལྟའི་བཙོན་ཁང་འདིའི་ཇུས་འགོད་འདིར་
ནང་འགལ་དང་ནོར་འཁྲུལ་མང་བོ་བྱུང་འདུག ངས་བལྟས་ཤིང་ལྟ་བཞིན་དགོད་བྲོ་བ་
ཞིག་ཀྱང་བྱུང་སོང་། ལྟོས་དང་། འདི་འདྲའི་མནར་གཅོད་གཏོང་བའི་བཙོན་ཁང་ཞིག་གི་
བཙོན་མ་སྲང་ལ་འཁྱམས་ནས་དངུལ་དང་ཟ་མ་སློང་སྲིད་དམ། བཙོན་པ་ཁྲོམ་ལ་འགྲོ་
བའི་རང་དབང་ཡོད་པའི་བཙོན་ཁང་ཞིག་ཡིན་ན་དེ་ནི་ཆེས་རང་དབང་ལྡན་པའི་བཙོན་
ཁང་ཞིག་མིན་པ་ཅི་ལ་སྲིད།
ཞོལ་བཙོན་ཁང་གི་མིང་གཞན་ལ་སྤང་སྟེང་ཐོག་ཁ་ཟེར། སྤྱིར་བཙོན་པ་ཚང་མ་
ཤར་ངོས་དེར་བཞག་ཡོད། ཡིན་ནའང་། བོད་རང་གི་བྲིས་པའི་དཔྱད་གཞིའི་ཡིག་ཆ་ལས་
བཙོན་ཁང་འདིའི་སྐོར་བཤད་པ་ཤིན་ཏུ་ཉུང་། ལྷ་ཀླུས་བྲིས་པའི་རང་གི་བྱུང་བ་བརྗོད་པ
ལས། བཙོན་ཁང་དེ་ཉིས་ཐོག་ཡིན་ལ། ཐོག་ཁང་དུ་བཙོན་མ་ཡང་ཤོས་རྣམས་སྡོད་པས་
ལྷ་ཀླུས་ཐབས་ཤེས་སྣ་ཚོགས་ཀྱིས་ལུང་ཤར་དེར་སྤོར་བཅུག་པ་དང་། ལུང་ཤར་ལ་རྒྱུན་ཏུ་
ཉིན་རེར་ཐེངས་གཉིས་ལ་ཟ་མ་སྐྱེལ་བའི་སྐོར་བཀོད་ཡོད།
ལུང་ཤར་གྱི་མིག་བཏོན་པའི་ས་ཡང་འདི་ཡིན་ངེས་ཏེ། ད་ལྟ་ལུང་ཤར་གྱི་མིག་
འདོན་པའི་ཚུལ་གློག་གིས་བཟོས་ནས་ཨག་སྐད་རྣ་བར་གཟན་པ་ཞིག་གིས་ལྷང་ངེར་ཐོས་
བྱུང་། གལ་ཏེ་ལུང་ཤར་གྱི་བུ་དག་གིས་ཐོས་ན་སྙིང་ལ་ན་ཟུག་མི་རྒྱས་རང་རྒྱས་ཡིན། བོད་
24



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཀྱི་ལོ་རྒྱུས་སྟེང་བཙོན་མ་ལུང་ཤར་མིག་འདོན་པ་ནི་ལོ་རྒྱུས་སྟེང་བཀོད་པའི་དབང་བོ་
བཏོན་པའི་ལོ་རྒྱུས་ཁོ་ན་ཡིན་ལ་དེ་ལས་གཞན་གང་ཡང་མ་ཐོས།
སྐབས་འདིར་ངས་ཨ་མ་རྒན་མོ་འདས་པོ་ཞིག་གིས་བདག་ལ་བཤད་པའི་སྐད་ཆ་
སྟེ། སྔོན་ཆད་རྐུན་མ་ལང་ཤོར་བྱུང་ནས་ཅི་བྱས་ཀྱང་ཐབས་མེད་ན་ད་གཟོད་ཁོའི་ལག་པ་
བཅད་དེ། སློང་མོ་བྱེད་དུ་འཇུག་པ་ཡིན་གསོད་འོས་པ་དག་གི་མགོ་ལེན་པའི་ཚབ་ཏུ་མིག་
འདོན་ནས་འཇིག་རྟེན་གྱི་བྱ་བའི་ལས་ལ་འཇུག་མི་ཐུབ་པ་བཟོས་ནས་དལ་འབྱོར་ལ་
སྙིང་བོ་ལེན་པའི་ཆེད་དུ་མ་ཎི་འདོན་ཆོག་ཅེས་བཤད་པའི་གནས་ཚུལ་དེ་དྲན་ནས་ཆོས་
ལུགས་དར་བའི་ས་འདིའི་ཁྲིམས་ལུགས་ལ་ཡང་བསམ་རྒྱུ་ཡོད་པ་ཞིག་རེད་སྙམ་བྱུང༌།
དུས་རབས་རིམ་བྱོན་གྱི་བོད་ཀྱི་ཁྲིམས་ཡིག་ནི་སྐབས་དེའི་སྤྱི་ཚོགས་ལ་ལྟ་བྱེད་ཀྱི་
མེ་ལོང་ལྟ་བུ་ཞིག་ཡིན་པས་རང་དབང་མེད་པར་ཁྲིམས་ཡིག་ལ་བལྟ་དགོས་བྱུང་།
བོད་ཀྱི་ཁྲིམས་ཀྱི་མགོ་མ་གཉའ་ཁྲི་ནས་བྱུང་མོད་དེའི་སྐབས་ཁ་ཚང་བ་ཞིག་
གཏན་ནས་མིན། སྲོང་བཙན་གྱི་སྐབས་སུ་ཐོན་མི་དང་མགར་གཉིས་ཀྱིས་ཁྲི་རྩེ་འབུམ་
གཞེར་གྱི་ཁྲིམས། འབུམ་གསེར་ཐོག་ཤ་བ་ཅན་གྱི་ཁྲིམས། རྒྱལ་ཁམས་དཔེར་བླངས་པའི་
ཁྲིམས། མདོ་ལོན་ཞུ་བཅད་ཀྱི་ཁྲིམས། དབང་ཆེན་བཅས་ཀྱི་ཁྲིམས། ཁབ་སོ་ནང་བའི་
ཁྲིམས་ཏེ་ལྷ་ཆོས་དགེ་བ་བཅུ་དང་མི་ཆོས་གཙང་མ་བཅུ་དྲུག་སྙིང་བོར་བྱས་པའི་ཁྲིམས་
ཆེན་པོ་དྲུག་གིས་མཚོན་ལྷ་ཆོས་མི་ཆོས་ཀྱི་ཁྲིམས་བཅས་པ་འདི་ནི་ཁྲིམས་ལུགས་ཀྱི་ཚད་
མཐོན་པོ་ཞིག་ཏུ་སོན་པའི་རྟགས་ཤིག་ཡིན་པ་འདྲ།
དེའི་རྗེས་མངའ་བདག་ཁྲི་སྲོང་ལྡེ་བཙན་གྱི་སྐབས་སུ་ཕོ་མིག་མི་འདོན་པ་དང་མོ་
སྣ་མི་གཅོད་པ། མཚང་ཅན་མི་དགུམ་པ། སྐྱེ་བོ་ཐམས་ཅད་ཀྱི་རྗེ་བོའི་བཀའ་དྲན་པ། རྗེ་
འབངས་ཐམས་ཅད་ཀྱི་རབ་བྱུང་བ་འཁུར་བ་སོགས་ཁྲིམས་བྱས། དེ་ནས་མུ་ནེ་བཙན་པོ་
དང་ཁྲི་ལྡེ་སྲོང་བཙན། ཁྲི་རལ་བ་ཅན་གྱི་བར་ཕྱི་ཡི་འབངས་རྣམས་ཕྱུགས་ལུག་བཞིན་དུ་
སྐྱོང་། །ནང་གི་འབངས་རྣམས་བུ་ཚ་བཞིན་དུ་འདུལ། །བར་གྱི་འབངས་རྣམས་བུ་སྤུན་
བཞིན་དུ་འདྲིས། །དེ་ལྟར་མཛད་པས་བོད་ཀྱི་རྒྱལ་ཁམས་བདེ་ཞེས་པའི་ཁྲིམས་མཛད་
པས་རྒན་མོའི་གསེར་འཁུར་ཞེས་པའི་གཏམ་རྒྱུད་བྱུང་།
25



ཤེས་རབ་ཀྱི་ཚོམས།
དཔལ་ལྡན་ས་སྐྱ་བའི་སྐབས་སུ་ཁྲིམས་ཀྱི་སྦྱོར་བ་ཐམས་ཅད་ཆེན་པོ་ཧོར་གྱི་
ལུགས་བཞིན་མཛད་དེ་མི་བསད་ན་སྲོག་ཚབ་ཏུ་སྲོག་གཏོང་བར་མཛད། ཏ་སི་ཏུ་རྒྱལ་
མཚན་གྱིས་རྒྱལ་ས་བཟུང་དུས། སྔོན་གྱི་ཆོས་རྒྱལ་བཙན་པོའི་སྲོལ་བཟང་མི་ཉམས་པ་
བཅས་དཔའ་བོ་སྟག་གི་ཞལ་ལྕེ། སྡར་མ་ཝའི་ཞལ་ལྕེ། སྣེ་མོ་ལས་འཛིན་གྱི་ཞལ་ལྕེ། ཞུ་
བཞེས་བདེན་བརྫུན་གྱི་ཞལ་ལྕེ། བཟུང་བཀྱིགས་ཁྲིམས་རའི་ཞལ་ལྕེ། ནག་ཅན་ཁྲག་སྦྱོར་
གྱི་ཞལ་ལྕེ། དྲན་འཛིན་ཆེད་ལས་ཀྱི་ཞལ་ལྕེ། ཧོར་འདྲ་ཟ་རྐང་གི་ཞལ་ལྕེ། བསད་པ་སྟོང་
གི་ཞལ་ལྕེ། རྨོས་པ་ཁྲག་གི་ཞལ་ལྕེ། སྨྱོན་ཧམ་མནའ་དག་གི་ཞལ་ལྕེ། བརྐུས་པ་འཇལ་གྱི་
ཞལ་ལྕེ། ཉེ་འབྲལ་འབྲེལ་བཟླུམས་ཀྱི་ཞལ་ལྕེ། བྱི་བྱས་བྱི་རིན་གྱི་ཞལ་ལྕེ། ནམ་བར་ཚུར་གྱི་
ཞལ་ལྕེ་སྟེ་ཞལ་ལྕེ་བཅོ་ལྔ་གཏན་ལ་ཕབ།
སྡེ་སྲིད་གཙང་བས་བོད་ཀྱི་སྲིད་དབང་བཟུང་སྐབས་སྔར་གྱི་ཁྲིམས་ལུགས་ཞལ་
ལྕེ་བཅོ་ལྔའི་སྟེང་དུ་ཀླ་ཀློ་མཐའ་འཁོབ་ཀྱི་ཞལ་ལྕེ་བསྣན་ནས་ཞལ་ལྕེ་བཅུ་དྲུག་གཏན་ལ་
ཕབ།
དགའ་ལྡན་ཕོ་བྲང་གི་སྐབས་ལྔ་བ་ཆེན་པོས་མཆོག་དམན་ཀུན་ལ་ལུགས་ཟུང་
དང་འབྲེལ་བའི་བསླབ་བྱ་དྭངས་ཤེལ་མེ་ལོང་དང་། མེས་པོའི་ཞལ་ལུང་། མུ་ཐི་ལིའི་ཕྲེང་
བ་སོགས་གཞིར་བཟུང་ནས་ཁྲིམས་བསྒྱུར་བ་དང་། བདེན་པ་འདྲ་གཉིས་བྱུང་ན་གཅོད་
རྒྱ་མི་བདེ་བ་བྱུང་ན་ལྷ་སྲུང་དཔང་དུ་བྱས་ནས་མནའ་སྐྱེལ་བ་དང་བདེན་པ་བརྡར་ཏེ་ཤོ་
རྒྱག་པ། རྡོ་སྣུམ་འདོན་པ་སོགས་ཡོད་ཀྱང་རྒྱལ་དབང་བཅུ་གསུམ་པ་ཆེན་པོས་བོད་ཀྱི་
ཁྲིམས་ལ་ཡང་བཅོས་བསྒྱུར་ཆེན་པོ་བྱས་ཏེ་དེ་ནས་བཟུང་སྲོག་ཁྲིམས་གཅོད་པ་གཏན་
འགོག་མཛད།
འདི་ནི་འཛམ་གླིང་གི་ཁྲིམས་ལུགས་ཀྱི་ལོ་རྒྱུས་ཐད་ནས་གླེང་རིན་ཡོད་པ་
འ་ཞིག་
རེད་ཨང་། དེའི་སྔོན་དུ་མི་གསོད་པའི་ཁྲིམས་ཡོད་མོད། བོད་ནི་ཆོས་ལྡན་གྱི་ཞིང་ཁམས་
ཡིན་པས་མི་གསོད་གྱོད་གཞི་ཉུང་བས་ཉེས་ཅན་ཁྲག་སྦྱོར་གྱི་ལོ་རྒྱུས་བཙལ་ཀྱང་མང་བོ་
ཞིག་རྙེད་དཀའ་བ་རེད།
སྐབས་འདིར་བདག་གི་ཡིད་ལ་ཤར་འོང་བ་ནི་དགེ་འདུན་ཆོས་འཕེལ་རེད། ཁོང་
26



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ནི་དམིགས་བསལ་གྱི་མི་སྣ་ཞིག་ཡིན་པའི་ཆ་ནས་ལོ་རྒྱུས་སུ་ཁོང་བཙོན་ལ་བཅུག་པའི་
སྐོར་ཅུང་མང་ཙམ་བཤད་འདུག་ཅིང་ཁོང་གི་སྐོར་ལས་བཙོན་ཁང་འདིར་ཆ་རྒྱུས་ཅུང་
ཟད་ལོན་ངེས་རེད།
སྐབས་སུ་བོད་པ་རྣམས་ཀྱིས་བཙོན་དུ་བཅུག་པ་ལ་དོ་དམ་ཞེས་མིང་སྙིང་རྗེ་བོ་
ཞིག་ཡོད་འདུག མིང་འདི་ནི་རིག་གནས་མཚོན་པའི་མིང་ཞིག་ཡིན་པས་བསམ་གཞིག་
གནང་རིན་ཡོད་མོད་ངས་བསམ་གཞིག་དེ་ཁྱེད་ཚོའི་བསམ་གཞིག་གི་ཚབ་བྱ་མི་འདོད་
པས་རང་རང་གི་ས་ནས་བསམ་གཞིག་བྱ་རོགས།
བཙོན་ཁང་དེར་ཕྱི་ནས་ག་རེ་བྱིན་ན་སྟེར་ཆོག་པ་དང་ནང་དུ་རང་དང་བློ་ཁ་
མཐུན་པའི་བུད་མེད་བཙོན་མ་དང་ལྷན་ཅིག་བསྡད་ཆོག་ལ། ཆང་ཡང་འཐུང་ཆོག དགེ་
འདུན་ཆོས་འཕེལ་གྱིས་ཆང་དང་ཨ་རག་བཙོན་ཁང་ནས་ལོབས་པ་ཡིན་ཞེས་ཁོང་གི་སློབ་
མ་དང་གྲོགས་པོ་དག་གིས་གླེང་། དགེ་ཆོས་བཙོན་ཁང་དེ་ནས་ཁམས་མོ་ཞིག་ཁྲིད་ནས་
ཡོང་བའི་ལོ་རྒྱུས་འདི་རིགས་ཤིན་ཏུ་མཚར་བོ་ཞིག་མ་ཡིན་ནམ། འདི་ལྟ་བུའི་ལོ་རྒྱུས་ཤིག་
འཛམ་གླིང་ན་ག་ཚོད་ཡོད་དམ། ངས་གཏན་ནས་ཤེས་མ་སོང་།
ད་ལྟ་བཙོན་ཁང་འདིར་རྟ་ལྕག་བྲབས་པའི་སྒྲ་བཟོས་ཡོད་པ་བཞིན་སྔོན་ཆད་
བཙོན་པ་ལ་རྟ་ལྕག་བྲབས་པའི་སྲོལ་ཡོད་དེ་དགེ་འདུན་ཆོས་འཕེལ་ལ་སྣང་རྩེ་ཤག་ནས་
རྟ་ལྕག་ལྔ་བཅུ་གཞུས་པ་རེད། ད་ལྟ་ང་ཚོས་བཙོན་མ་ལ་རྟ་ལྕག་གཞུས་པའི་གྲངས་ཚད་
མི་ཤེས་ཀྱང་དགེ་འདུན་ཆོས་འཕེལ་ལ་གཞུས་
པ་གཞུས་པ་དེ་ཉེས་པ་ཆེས་ལྕི་བའི་ཚད་ཅིག་ཨེ་ཡིན་
ནམ་སྙམ་བྱུང་། ཡང་སྲིད་སྐྱོང་སྟག་བྲག་གིས་དགེ་ཆོས་ལ་ཆོས་རྒྱལ་མྱ་ངན་མེད་ཀྱི་ཐང་
ག་བཞེངས་བཅུག་པའི་ལོ་རྒྱུས་ཀྱང་ཡོད་པ་རེད།
ལོ་སར་སྐབས་སྣང་རྩེ་ཤག་གི་བཙོན་མ་རྣམས་ལྷ་སར་བསྡད་མི་ཆོག་པར་ཞོལ་
ལས་ཁུངས་ལ་སྤོར་དགོས་པ་སྨོན་ལམ་ཆེན་མོ་འཚོགས་ནས་ཕྱིར་སྤོར་དགོས་པ་རེད། དེ་
ནི་སྨོན་ལམ་ཆེན་མོའི་དགོས་མཁོར་བསམ་པ་ཞིག་ཡིན་ཤོས་ཆེ།
ངོ་མཚར་བ་ཞིག་ལ་བོད་ཀྱི་བཙོན་ཁང་དུ་ཚུད་ནས་ལྷོད་བཀྲོལ་བྱེད་པའི་དུས་ལ་
སླེབས་ན་ཡང་འགན་ལེན་མཁན་མེད་ན་མུ་མཐུད་དུ་བཙོན་ཁང་ནས་འདུག་དགོས་པ་
27



ཤེས་རབ་ཀྱི་ཚོམས།
དང༌། བཙོན་ཁང་ཁྱིམ་ཚང་ལྟ་བུར་བྱས་ནས་འདུག་དགོས་པ་དེ་རེད། དེ་བས་དགེ་
འདུན་ཆོས་འཕེལ་གྱི་འདུག་རོགས་བུད་མེད་དེ་ཡང་དེ་ལྟ་བུ་ཞིག་རེད། དེ་བས་ཀྱང་ཧ་
ལས་པ་ཞིག་ནི “བཙོན་ཁང་ནས་བཞུགས་པའི་སྐབས་དཔེ་ཆ་ཁྲིད་པ་སེམས་ཐག་རེད། སྐུ་
དྲུག་དེ་ཚོས་གསོལ་རས་དེ་འདྲ་གནང་གི་ཡོད་པ་རེད། དེའི་སྐབས་སྐུ་དྲག་གི་ལྟ་བ་དེ།
བཙོན་ཁང་ཛོར་པོ་དེ་འདྲ་ནང་ལ་འགྲོ་གི་མ་རེད” ཅེས་པ་འདིར་བལྟས་ན་བཙོན་ཁང་དུ་
དཔེ་ཁྲིད་ཀྱང་བྱེད་ཆོག་པ་འདྲ།
ལྷག་པར་བཙོན་ཁང་དེར་བཙོན་མ་ཤི་བ་དག་འདྲེར་སྐྱེས་པའི་བཤད་རྒྱུན་མང་
བ་དང་མཚམས་མཚམས་སུ་བཙོན་མ་དག་གིས་དངོས་སུ་མཐོང་བ་ཡང་བཤལ
ང་བཤད་རྒྱུ་ཡོད།
དགེ་ཆོས་ཀྱིས་ཀྱང་དེ་འདྲ་བའི་བྱ་དེ་མགོ་བོ་མེད་པ་ཞིག་ཕར་རྒྱུགས་ཚུར་རྒྱུགས་བྱེད་པ་
མཐོང་བྱུང་ཟེར། ཡང་བཙོན་མ་ཤི་ནས་ཐུགས་དམ་ལ་བཞུགས་པ་ཡང་མཐོང་རྒྱུ་ཡོད་
སྐད།
དགེ་འདུན་ཆོས་འཕེལ་བཙོན་ཁང་འདིར་བཞུགས་དུས་དོ་དམ་པ་གསུམ་ལས་
མེད་ཅིང་ས་འདིའི་རྒྱ་ཁྱོན་ལ་བལྟས་ན་དོ་དམ་གསུམ་ལས་དགོས་ཚོད་ཀྱང་མི་འདུག
དགེ་ཆོས་ཀྱིས་དགོད་བྲོ་བ་ཞིག་ལ་སྐབས་དེང་ཞོལ་ལ་ཚེ་བཙོན་ཡིན་ཟེར་བའི་མི་
རྒན་ཞིག་འདུག ད་ཆ་ལོ་མང་བོ་སོང་ཟིན་ནས་བཙོན་སྲུང་བ་ཚོ་དང་གྲོགས་པོར་གྱུར་
ནས་ཕན་ཚུན་ལ་བློ་འཁེལ་ཏེ་ལོ་ལྟར་ཟླ་བ་རེ་གཉིས་ལ་འཕན་པོ་ལ་གཉེན་འཕྲད་དུ་འགྲོ་
ཞིང་། འགྲོ་ཁར་བཙོན་སྲུང་བས་ཁོ་ལ་སྤོ་རྒྱུན་རིང་ན་སྐུ་དྲུག་ཚོས་མཁྱེན་ཡོང་། དུས་ཚོད་
ཏག་ཏག་ལ་ལོག་ཤོག་ཟེར་ཞིང་ཁོས་ཀྱང་ཀོ་ཐག་ཀློད་མི་ཡོང་ཟེར་ནས་གཉེན་འཕྲད་
ཚར་བ་དང་ཕ་ཁྱིམ་ལ་ལོག་པ་དང་འདྲ་བར་ལག་ལྕགས་སོགས་ཀྱང་འཁྱེར་ནས་ཡོང་
གིན་འདུག འདི་འདྲའི་བཙོན་ཁང་བོད་ལ་མ་གཏོགས་ས་སྒང་འདིའི་སྟེང་དུ་ག་ པར་
ཡོད་ཅེས་གསུངས་འདུག
བོད་ཀྱི་བཙོན་མ་རྣམས་ཀྱིས་རེ་བ་བྱེད་ས་ཞིག་ཡོད་པ་ནི་རྒྱལ་བ་གསེར་ཁྲིར་
འགོད་པ་སོགས་ཀྱི་གནས་ཚུལ་ཁྱད་པར་ཅན་དེ་སྟེ། དེར་འཕྲད་ན་ཚེ་བཙོན་ཡང་བཙོན་
ཐར་གཏོང་ངེས་རེད། ང་ཚོར་བོད་ལ་ཚེ་ཐར་ཞེས་པ་ཞིག་ཡོད་པ་མ་ཟད་བཙོན་ཐར་ཞེས་
28



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པ་ཞིག་ཀྱང་ཡོད་འདུག་ལ། འདིའི་སྟེང་ནས་བཙོན་ཁང་གི་གནས་ཚུལ་དག་ལ་ཞིབ་
འཇུག་བྱེད་ཆོག་ཆོག་ཅིག་རེད།
དགེ་འདུན་ཆོས་འཕེལ་ཀྱང་རྒྱལ་བ་གསེར་ཁྲིར་འཁོད་པ་དང་བསྟུན་ནས་བཙོན་
མ་ཡོད་ཚད་བཙོན་གྲོལ་བཏང་བ་མཉམ་དུ་བཙོན་བཀྲོལ་བཏང་བ་རེད། ཡིན་ན་ཡང་
བཙོན་བཀྲོལ་གཏོང་ཁར་འགན་ལེན་མཁན་ཞིག་ཅིས་ཀྱང་དགོས་ངེས་རེད། ཏག་ཏག་
དགེ་འདུན་ཆོས་འཕེལ་གྱི་བཙོན་བཀྲོལ་གཏོང་དུས་དགེ་བཤེས་ཆོས་གྲགས་དང་འབྲས་
སྤུངས་ཀླུ་འབུམ་ཁང་ཚན་གྱིས་འགན་བླངས་པ་རེད།
3
ཞོལ་དངུལ་པར་ཁང་ནི་བདག་གིས་ཆེས་བལྟ་འདོད་པའི་ཞོལ་གྱི་ལས་ཁུངས་
ཤིག་རེད། སྟབས་ལེགས་པ་ཞིག་ལ་ལ་མོ་ཚེ་རིང་བཀྲ་ཤིས་ལགས་འདིའི་ནང་དུ་ལས་བྱ་
ཡིན་འདུག ཁོང་གིས་དངུལ་ཁང་གི་སྒོ་ཕྱེས་ནས་ཞིབ་ཏུ་བལྟས་པ་ཡིན།
འདིར་འགྲེམ་སྟོན་བྱེད་སའི་ལག་རྡུང་དངུལ་ཊམ་གྱི་འགྲེམ་སྟོན་ཁང་དང་། ཤོག་
སྒོར་གྱི་འགྲེམ་སྟོན་ཁང་། འཕྲུལ་འཁོར་གྱིས་བཟོས་པའི་དངུལ་ཊམ་འགྲེམ་སྟོན་ཁང་
བཅས་ཁང་བ་གསུམ་ཡོད་ཅིང་། འདི་དག་གི་ནང་དུ་བོད་ཀྱི་ཤོག་སྒོར་དག་གི་དཔར་ཤིང་
དང་ཚོན་སྣ་ཚོགས། བོད་དངུལ་བཟོ་བྱེད་ཀྱི་ལག་ཆ་སྣ་ཚོགས་འདུག མི་རེ་འགས་སྒོར་མོ་
བཟོ་བའི་འདྲ་འབག་བཟོས་འདུག དེ་དག་ནི་ཕལ་ཆེར་དངུལ་རྡུང་བའི་ཚུལ་དང་བོད་
སྡོད་ཨམ་བན་གྱིས་ལྟ་རྟོག་བྱེད་བཞིན་བོད་དངུལ་རྡུང་བའི་ཚུལ་རེད། འདི་ལས་ཆེས་
དོན་སྙིང་དང་ལྡན་པ་ནི་དུས་རབས་སོ་སོར་བོད་དུ་སྤྱད་པའི་སྒོར་མོ་དག་འགྲེམ་སྟོན་
བྱས་པ་དེ་ནི་ལོ་རྒྱུས་ཀྱི་རྒྱུ་ཆ་རིན་ཐང་དང་བྲལ་བ་སྐོར་ཞིག་རེད།
ངས་སེམས་སུ་བོད་དངུལ་གྱི་བཟོ་གྲྭ་གྲུ་བཞི་ན་ཡོད་པ་དེ་གསལ་བོ་ཤར་བྱུང་།
འོན་ཀྱང་ད་ལྟ་གྲྭ་བཞི་ན་དེའི་འགྲེམ་སྟོན་བྱེད་ས་ཡོད་པའི་སྐད་ཆ་མ་ཐོས་ཤིང༌། འདི་རུ་
གྲྭ་བཞི་ནས་བཟོས་པའི་བོད་སྒོར་དག་གི་ཤིང་དཔར་དག་ཀྱང་ཡོད་པ་ལ་བལྟས་ན་ད་ལྟ་
དེའི་ཚབ་ཀྱང་འདི་ནས་བྱེད་བཞིན་ཡོད་པ་ཤེས་ཐུབ། སྐུ་ཞབས་ལ་མོ་ཚེ་རིང་བཀྲ་ཤིས་
ཀྱིས་ཤིང་དཔར་འདི་དག་སྔོན་མའི་ཤིང་དཔར་མ་ཡིན་པར་གསར་དུ་བཟོས་པ་ཡིན་ཟེར།
29



ཤེས་རབ་ཀྱི་ཚོམས།
དངུལ་པར་ཁང་འདི་ནི་དུས་རབས་བཅོ་བརྒྱད་དང་བཅུ་དགུའི་ནང་བེད་སྤྱོད་
བཏང་མྱོང་བའི་བོད་དངུལ་བཟོ་ས་སྟེ། བོད་དངུལ་དེ་དག་ཟངས་དམར་ལས་བཟོས་པ་
ཤ་སྟག་ཡིན། དེ་ལ་དབྱེ་ན་ཁ་གང་དང་ཁ་གང་ཟུར་བརྒྱུད། ཕྱེད་བརྒྱད། ཞོ་གང་། སྐར་མ་
བཅས་ཡོད། དངུལ་ཁང་དེའི་ནང་ལ་སྐུ་སྣ་ཚོགས་ཀྱང་པར་འདེབས་བྱེད་ཀྱིན་ཡོད།
ཐང་དང་སུང་རྒྱལ་རབས་ཀྱི་སྔ་རོལ་དུ་བོད་མིས་སྟར་ག་དང་དར་གོས། མར་
སོགས་སྒོར་མོའི་ཚབ་བྱས་པའི་ངག་རྒྱུན་ཡང་བཤད་རྒྱུ་ཡོད། ཐང་དང་སུང་རྒྱལ་རབས་
ཀྱི་ལོ་རྒྱུས་དང་། དབྱི་ཏ་ལིའི་ཡུལ་སྐོར་བ་མ་ཁེ་པོ་ལོ་ཡི་རྒྱལ་ཁམས་འགྲིམ་པའི་ཟིན་ཐོ་
ལས་བོད་མིས་སྐབས་དེར་གསེར་སྒོར་མོའི་ཚབ་ཏུ་ཚུ་ལེབ སྲ་གཟུགས་སུ་ཆགས་པའི་ཚྭ་
ཁུ་ལེབ་མོ) སྤྱོད་བཞིན་པ་བཀོད་འདུག སྲོང་བཙན་སྒམ་པོས་ཐོན་མི་སམ་བྷོ་ཊར་གསེར་
དང་དངོས་རྫས་མང་བོས་རྒྱ་གར་དུ་མངགས་པ་དང་། བློན་པོ་མགར་སྟོང་བཙན་གྱིས་
གསེར་ལ
་ལས་གྲུབ་པའི་དངོས་རྫས་མང་བོ་འཁྱེར་ནས་རྒྱ་ནག་ཏུ་གཉེན་སློང་བར་སོང་བ་
ལྟ་བུས་སྐབས་དེར་སྒོར་མོའི་ཚབ་ཏུ་གསེར་བྱས་ནས་བཀོལ་བཞིན་པ་ཤེས་ཐུབ།
གསེར་དངུལ་སྒོར་མོའི་ཚབ་བྱས་ན་དེ་འཇལ་བྱེད་ཀྱི་ཡོ་བྱད་ཡོད་དགོས་པས་ལོ་
རྒྱུས་དེབ་ཐེར་ནང་དུ་སྲོང་བཙན་སྒམ་པོས་བོད་ཀྱི་རྒྱལ་ས་ལྷ་སར་སྤོས་རྗེས་ཕྱོགས་མང་
བོ་ནས་བཅོས་སྒྱུར་བྱས་པ་དང་། དེའི་ནང་དུ་སྒོར་མོ་འཇལ་བྱེད་ཀྱི་ཚད་གྲངས་གཏན་ལ་
ཕབ་པ་གསལ་བོར་བཀོད་ཡོད།
དུས་རབས་བཅུ་དྲུག་པའི་དུས་དཀྱིལ་དུ། ནེ་པ་ལའི་ཅ་ཏེ་མན་ཏུའུ་རྒྱུད་ཀྱི་རྒྱལ་
ཕྲན་གསུམ་སྟེ་པ་ཏེ་ཀང་དང་ཅ་ཏེ་མན་ཏུའུ། ཕ་ཐན་བཅས་ཀྱིས་བཟོས་པའི་སྒོར་
མོ དངུལ་སྒོར) བོད་དུ་བཀོལ་འགོ་བརྩམས། རྒྱལ་ཕྲན་ཅ་ཏེ་མན་ཏུའུ་ཡི་རྒྱལ་བོ་མཱ་
ཧིན་ཏེ་ལཱ་མཱ་ལཱས་རྒྱལ་སྲིད་སྐྱོང་སྐབས། རྒྱལ་ཕྲན་དེ་དང་བོད་ལྗོངས་བར་ལ་དངུལ་སྒོར་
དང་དངུལ་བརྗེ་རེས་བྱེད་པའི་ཚོང་རྫས་བརྗེ་རེས་ཀྱི་གནས་ཚུལ་བྱུང་རྗེས། རྒྱལ་ཕྲན་པ་
ཏེ་ཀང་དང་པ་ཐན་གཉིས་ཀྱང་སྔ་ཕྱིར་ཚོང་རྫས་བརྗེ་རེས་དེའི་ནང་དུ་ཞུགས། དེ་ནས་
བཟུང་བོད་ལྗོངས་དང་བལ་བོའི་བར་ལ་དངུལ་སྒོར་དང་དངུལ་བརྗེ་རེས་བྱས། དངུལ་
སྒོར་དང་དངུལ་བརྗེ་ཚུལ་ནི་དངུལ་སྒོར་དང་དངུལ་གྱི་ལྗིད་ཚད་འདྲ་མཚུངས་ཀྱིས་བརྗེ་
(
)
30



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རེས་བྱེད་པ་ཡིན་ལ། དངུལ་སྒོར་བཟོས་པའི་བཟོ་གླ་སྟེར་གྱི་མེད།
རྒྱལ་ཕྲན་པ་ཏེ་ཀང་གི་རྒྱལ་བོ་ཆེས་རྗེས་མ་ལཱ་ནཱ་ཅི་ཐི་མཱ་ལཱ་ཡིས་དངུལ་སྒོར་ནང་
དུ་ཟངས་བསྲེས་ནས་སླད་སྐྱོན་བཏང་བའི་དངུལ་སྒོར་འབོར་ཆེན་བོད་དུ་སྐྱེལ་ནས་བལ་
བོར་ཁེ་སྤོགས་མང་བོ་ཐོབ་པ་དང་། བལ་བོའི་རྒྱལ་ཕྲན་གསུམ་པོས་དངུལ་སྒོར་ནང་དུ་
ཟངས་མ་བསྲེས་པས་བོད་མི་རྣམས་གཏན་ནས་མི་དགའ་བར་གྱུར།
དུས་རབས་བཅོ་བརྒྱད་པའི་དུས་དཀྱིལ་དུ། བལ་བོའི་མི་ཕུའུ་ལཱ་ཐི་ཝེ་ནཱ་ལ་
དབྱང་ཧྲ་ཨཱ་ཡི་འགོ་ཁྲིད་འོག་ཏུ་བལ་བོ་གཅིག་གྱུར་བྱས། དངུལ་སྒོར་སླད་སྐྱོན་ཅན་
བཟོས་ནས་བལ་བོར་ཁེ་སྤོགས་འབོར་ཆེན་ཐོབ་མྱོང་བའི་སྟབས་ཀྱིས་ནཱ་ལ་དབྱང་གིས་མུ་
མཐུད་དུ་བོད་ལྗོངས་དང་དངུལ་སྒོར་གྱི་ཚོང་བརྒྱབ། སྐབས་དེར། རྒྱལ་བ་འཇམ་དཔལ་
རྒྱ་མཚོས་དངུལ་སྒོར་ནང་ལྕགས་དང་ཟངས། ཞ་ཉེ་སོགས་འབོར་ཆེན་བསྲེས་པའི་སླད་
སྐྱོན་ཐེར་འདོན་བྱས་ཡོད་ལ། གནས་ཚུལ་འདི་གོང་མ་རྒྱལ་བོས་ཤེས་རྗེས། བལ་བོར་
དངུལ་སྒོར་རྫུན་མ་བཟོ་རྒྱུ་གཏན་འགོག་བྱེད་དགོས་པའི་བཀའ་རྒྱ་བཀྲམ།
དེ་བས་བལ་བོས་གསར་དུ་བཟོས་པའི་དངུལ་སྒོར་རྒྱུ་སྤུས་བཟང་ཞིང་སླད་སྐྱོན་
མེད་པར་གྱུར་ན་ཡང་། དངུལ་ཊམ་གསར་རྙིང་དུས་མཉམ་དུ་སྤྱོད་བཞིན་པའི་དབང་
གིས་རྙོག་དྲ་ཆེན་པོ་བྱུང་ཞིང༌། དེར་བསྟུན་ནས་མི་སྒེར་གྱིས་བཟོས་པའི་དངུལ་སྒོར་རྫུན་
མ་ཡང་ཚོང་རར་ཁྱབ། 179) ལོར་རྒྱལ་དབང་རིན་པོ་ཆེས་ཡང་
ལོར་རྒྱལ་དབང་རིན་པོ་ཆེས་ཡང་བསྐྱར་ཕྱིན་ཆད་སླད་སྐྱོན་
མེད་པའི་དངུལ་སྒོར་གསར་བ་ལས་དངུལ་སྒོར་རྙིང་མ་བཀོལ་སྤྱོད་བྱེད་མི་ཆོག་པའི་
བཀའ་རྒྱ་བཀྲམ་ཞིང་། བོད་གཞུང་གིས་བལ་བོར་དངུལ་སྒོར་རྙིང་བ་ཕྱིར་བསྡུ་བྱེད་
དགོས་པའི་བླང་བྱ་བཏོན། འོན་ཀྱང་བལ་བོ་ཕྱོགས་ནས་བོད་གཞུང་ལ་སྒོར་མོ་རྙིང་བ་
ཕྱིར་བསྡུ་བྱེད་དགོས་ན་དངུལ་སྒོར་གསར་བ་གཅིག་ལ་དངུལ་སྒོར་རྙིང་བ་གཉིས་རེ་སྤྲོད་
དགོས་ཤིང་། དེ་མིན་དངུལ་སྒོར་དང་དངུལ་གྱི་ལྗིད་ཚད་འདྲ་མཚུངས་ཀྱིས་བརྗེ་བའི་
སྲོལ་སྒྱུར་ཏེ་དངུལ་སྲང་གཅིག་ལ་དངུལ་སྒོར་གསར་བ་དྲུག་ལས་མི་སྤྲོད་པའི་ཆ་རྐྱེན་
བཏོན།
ཆ་རྐྱེན་དེ་བོད་གཞུང་གིས་ཁས་མ་བླངས་པས 1788 ལོར་བལ་བོས་དམག་དྲངས།
ཏོ
31



ཤེས་རབ་ཀྱི་ཚོམས།
སྤྱི་ལོ 179) ལོར་གཞི་ཁྱོན་ཆེན་པོས་བོད་ལྗོངས་ལ་བཙན་འཛུལ་བྱས་ནས། ཆིང་རྒྱལ་
རབས་སྲིད་གཞུང་གིས་དམག་དཔུང་དང་། རྒྱལ་མོ་ཚ་བ་རོང་སོགས་ནས་དམག་རོགས་
སླེབས་ཏེ 1792 ལོའི་ཟླ ༨ པར་བལ་བོའི་བཙན་འཛུལ་བ་ཡོངས་རྫོགས་བོད་ཀྱི་ས་ཁོངས་
ནས་མཐའ་ལ་བསྐྲད།
བལ་བོ་དང་བོད་ལྗོངས་བར་གྱི་སྒོར་མོའི་ཀླན་ཀ་དེས་བོད་གཞུང་དང་བོད་
རིགས་མི་དམངས་ལ་གྱོང་གུད་ཚབས་ཆེན་བཟོས་པས་བོད་ལྗོངས་ཀྱིས་ཀྱང་རང་གི་སྒོར་
མོ་བཟོ་དགོས་པ་གསལ་བོར་རྟོགས་བྱུང་བས་བོད་རང་གིས་སྒོར་མོ་བཟོ་བའི་དབུ་བརྙེས་
པ་རེད།
J763 ནས 1764 ལོའི་བར་དུ་ལན་ཛ་བཀོད་པའི་ཊམ་ཀ་ཁེ་ལྔ་ཅན་དང་། ཁེ་ལྔ་ཚེག་
སོ་ལྔ་ཅན། ཁེ་ལྔ་ཚེག་བཅོ་བརྒྱད་ཅན། ཁེ་ལྔ་ཚེག་ཐིག་ལྔ་ཅན་བླུགས། 1775
ནས 1777 ལོའི་བར་དུ་སྟེང་དུ་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་དང་རྒྱབ་
ཏུ “མིགགླཤི” ཞེས་བཀོད་པའི་དངུལ་སྒོར་ཁེ་ལྔ་ཚེག་སུམ་ཅུ་ཅན་བླུགས། 170 ནས 1793
ལོའི་བར་དུ་བཅུ་གསུམ་ཞེ་ལྔ་དང་བཅུ་གསུམ་ཞེ་དྲུགབཅུ་གསུམ་ཞེ་བདུན་ཟེར་བའི་
དངུལ་སྒོར་བླུགས།
ལོར་ཆིང་སྲིད་གཞུང་གིས་ལྷ་སར་
ཞུང་གིས་ལྷ་སར་སྒོར་མོ་བཟོ་བའི་ལས་ཁུངས་ཏེ་པའོ་
གཙང་ཅུས ( *iki 1:»འཛུགས་རྒྱུའི་གཏན་ལ་ཕབ། བོད་གཞུང་གི་བཀའ་བློན་དང་མཉམ་
དུ་སྒོར་མོ་བཟོ་བའི་སྟ་གོན་བྱས། པའོ་གཙང་ཅུས་ཀྱིས་ཐོག་མར་ཚོད་ལྟའི་ཚུལ་དུ་བཟོས་
པ་ནི་ཆན་ལུང་ཐོང་པོ་ཟེར་བའི་དངུལ་སྒོར་ཧ་ཅང་སྲབ་བུ་ཞིག་ཡིན། དངུལ་སྒོར་དེའི་
ངོས་གཉིས་སུ་བོད་ཡིག་མ་གཏོགས་རྒྱ་ཡིག་བྲིས་མེད་པས་ཆིང་གཞུང་གི་འདོད་བློ་དང་
མ་འཚམ་པས་སྤྱོད་པའི་ཆོག་མཆན་ཐོབ་མ་ཐུབ།
1793 ལོར་པའོ་གཙང་ཅུས་ཀྱིས “ཆན་ལུང་པོའོ་གཙང་” ཟེར་བའི་དངུལ་སྒོར་
སྲབ་བུ་ཞིག་བཟོས་པ་དེའི་མཐུག་ཚད་ལ་ཧའོ་སྨིས་ 0.25 ཡོད་ཅིང་། ངོས་གཅིག་ཏུ “ཚན་
ལུང་པོའོ་གཙང" ཞེས་པའི་རྒྱ་ཡིག་བྲིས་ཤིང་ངོས་གཅིག་ཏུ་བོད་ཡིག་བྲིས་ཡོད། མཐའ་
འཁོར་དུ་སྒོར་མོ་བཟོ་བའི་ལོ་བྲིས་ཡོད། སྒོར་འདི་བོད་ལྗོངས་ས་ཁུལ་ཁོ་ནར་བཀོལ་ཅིང་
1792
32



ས་
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གྲངས་ཚད་ཀྱང་མང་བོ་མེད་པས་གོ་ཐོས་ལྟར་ན་ཨ་མེ་རི་ཀའི་སྒོར་མོ་ཉར་ཚགས་བྱེད་
མཁན་ཞིག་གི་ལག་ཏུ “ཆན་ལུང་པོའོ་གཙང” གཅིག་ཉར་བ་ལས་ད་ལྟའི་བར་དུ་ཉར་
ཚགས་བྱས་ཡོད་པ་ཤིན་ཏུ་ཉུང་སྐད། ཅ་ཆིན་པོའོ་གཙང་ཟེར་བ་སོགས་ཀྱང་རིམ་བཞིན་
དཔར།
1889 ལོར་ཀོང་པོ་ས་ཁུལ་དུ་དངུལ་པར་བཟོ་གྲྭ་བཙུགས། 1s90 ལོར་ཊམ་དཀར་
བཅོ་ལྔ་ཅན་དང་ཉེར་བཞི་ཅན། དེའི་ཕྱི་ལོར་བཅོ་ལྔ་ཅན་དང་ཉེར་ལྔ་ཅན་པར་འདེབས་
གནང་བ་དང་ཆབས་ཅིག 1892 ལོར་ལྷ་ལྡན་སྨོན་ལམ་ཆེན་མོར་དངུལ་ཕུད་སྐུ་འགྱེད་
གནང་། དེ་ནས་བཟུང་རྒྱ་ཆེར་འགྲེམ་གཏོང་གནང་།
1912 ནས་གྲྭ་བཞི་ནས་བོད་དངུལ་གྱི་བཟོ་གྲྭ་བཙུགས་ཤིང་དགའ་ལྡན་ཕོ་བྲང་
ཕྱོགས་ལས་རྣམ་རྒྱལ་ཞེས་བཀོད་པའི་སྒོར་མོ་བླུགས་པ་བཟོས། གོང་ལ་གངས་ལྗོངས་
བོད་རྒྱལ་ཁབ་ཆེན་པོ་ལུགས་ཟུང་ཆབ་སྲིད་དབུ་བརྙེས་ཀྱི་ལོ་ཆིག་སྟོང་དྲུག་བརྒྱ་ང་བཅུ་
ང་བརྒྱུད། ཅེས་དང་གཤམ་དུ། ཕུན་ཚོགས་སྡེ་བཞིའི་དཔལ་མངའ་ཕན་བདེ་སྤྱི་ནོར་
ཆོས་སྲིད་གཉིས་ལྡན་གྱི་རབ་བྱུང་བཅོ་ལྔ་བའི་ཤོག་དངུལ་ཞེས་བྲིས་པའི་སྔོ་མདོག་ལྔ་ལོ་
དང་དམར་བོ་བཅུ་ལོ་གཉིས་དཔར།
191༣ ལོར་གོང་ལ་གངས་ལྗོངས་བོད་རྒྱལ་ཁབ་ཆེན་པོ་ལུགས་ཟུང་ཆབ་སྲིད་དབུ་
བརྙེས་ཀྱི་ལོ་ཆིག་སྟོང་དྲུག་བརྒྱ་ང་བཅུ་ང་དགུ། ཞེས་དང་གཤམ་དུ། ཕུན་ཚོགས་སྡེ་
བཞིའི་དཔལ་མངའ་ཕན་བདེ་སྤྱི་ནོར་ཆོས་སྲིད་གཉིས་ལྡན་གྱི་རབ་བྱུང་བཅོ་ལྔ་བའི་ཤོག་
དངུལ་ཅེས་བྲིས་པའི་ཚོན་མདོག་མི་འདྲ་བའི་བཅུ་ལོ་དང་བཅོ་ལྔ་ཅན། ཉེར་ལྔ་ཅན། ལྔ་
བཅུ་ཅན་བཅས་དཔར། ལོ་དེར་སྨད་སྐྱིད་དངུལ་པར་ཁང་སྐྱིད་ཆུའི་བྱང་ངོས་སུ་
བཙུགས།
1914 ལོར་གྲྭ་བཞི་དངུལ་པར་ཁང་ནས་དངུལ་སྲང་གཉིས་ལྡན་གྱི་ཊམ་ཀ་དཔར་
ܢܗ
འདི་དག་གི་ཆོས་སྲིད་གཉིས་ལྡན་གྱི་ཆབ་སྲིད་དབུ་བརྙེས་པའི་ལོ་བོད་རྒྱལ་ལོ་མ་ཡིན་པར་ལྷ་
ཐོ་ཐོ་རི་གཉན་བཙན་ནས་བརྩིས་འདུག
33



ཤེས་རབ་ཀྱི་ཚོམས།
ཞིང 1918 ལོར་གྲྭ་བཞི་དང་སྨད་སྐྱིད་དངུལ་པར་ཁང་ནས་སོ་སོར་དངུལ་སྲང་གཅིག་ཅན་
དང་ལྔ་ཅན་དཔར་
191 ལོར་རྒྱལ་བའི་སྤྱན་བསལ་ཚ་རོང་ལ་དངུལ་ཁང་གི་དབང་ཆ་ཐོབ་ཅིང་།
ནོར་བུའི་གླིང་ཀའི་ནུབ་ཕྱོགས་སུ་ལོ་འདུལ་གསེར་ཊམ་ཁང་བཅས་ནས་སྲང་ཉི་ཤུ་ཅན་
གྱི་གསེར་སྦྱོར་བླུགས།
ལོ་ནས་ཟངས་ཊམ་ལྡུག་མགོ་བརྩམས་ཏེ། ལོ་དེར་སྐྱིད་སྨད་དངུལ་པར་ཁང་
ནས་མདུན་དུ་མཐའ་རུ་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་ཞེས་པའི་ཡི་གེ་དང་
དཀྱིལ་ན་སེང་གེ་རྒྱབ་ཏུ་ཞོ་གྲངས་བཀོད་པའི་ཟངས་ཊམ་ཞོ་གང་ཅན་དང་། མདོ་སྡེ་
དངུལ་པར་ཁང་ནས་དེ་ལྟ་བུའི་ཟངས་སྒོར་ཞོ་གང་ཅན་བླུགས། 1920 ལོར་མདོ་སྡེ་དངུལ་
པར་ཁང་ནས་དེ་ལྟ་བུའི་ཟངས་སྒོར་ཞོ་གང་ཅན་བླུགས། 1922 ལོར་ཡང་ཐེངས་གཅིག་ལ་
བླུགས་མྱོང་ཞིང་བསྡོམས་པའི་དགའ་ལྡན་ཕོ་བྲང་གིས་ཐེངས་ལྔ་ལ་བླུགས་ཤིང 1925 ལོར་
ཡང་བསྐྱར་ཁ་སྣོན་དུ་བླུགས། 1918 ནས 1922 བར་ཞོ་ལྔ་ཅན་གྱི་ཟངས་སྒོར་ཐེངས་ལྔ་ལ་
བླུགས་ཤིང 1918 ནས 1921 ལོའི་བར་སྐར་གང་ཕྱེད་ལྔ་ཅན་གྱི་ཟངས་སྒོར་ཐེངས་གསུམ་ལ་
བླུགས།
1927 ལོ་ནས་མདོ་སྡེ་དངུལ་པར་ཁང་ནས་ཟངས་ཊམ་ཞོ་གང་ཅན 193) ལོར་ཞོ་ལྔ་
ཅན་བླུགས་ཀྱང་བཀྲམ་མེད། 1929 ལོར་དངུལ་ཊམ་ཞོ་ལྔ་ཅན་དང 1930 ལོར་དངུལ་ཊམ་
ཞོ་གཉིས་ཅན་བླུགས།
1923 ལོར་འབྲོང་རྩེ་ཐུབ་བསྟན་ཀུན་འཕེལ་གྱིས་རྒྱ་གར་དུ་དཔར་ལས་ལག་རྩལ་
སྦྱངས་ཤིང་། 1925 ལོར་དཔར་ཆས་ཉོས་ཏེ་ཕྱིར་ལོག་རྗེས་གྲྭ་བཞི་གློག་འཕྲུལ་ ཁང་
བཙུགས་ཏེ 1931 ལོར་ནས་ཟངས་དང་དངུལ་གྱི་ཊམ་ཁ་དང་ཤོག་དངུལ་ཚོན་ཁྲ་མ་སོགས་
པར་འདེབས་བྱས། 1937 ལོར 1931 ལོའི་སྒོར་རྫུན་མང་དུ་མཐོང་བས་གྲྭ་བཞི་དངུལ་ཁང་
གིས་དེ་དག་ཕྱིར་བསྡུས་ནས་ཤོག་སྒོར་གསར་བ་སྲིད་གཞུང་གི་ཐེའུ་བརྒྱབ་ཡོད་པ་བཏོན།
1932 ལོར་ཟངས་སྒོར་བརྫུན་མ་བཟོས་པ་མཐོང་བས་ཟླ་བརྒྱད་པར་ཟངས་
ས་སྒོར་
གསར་བ་ཞིག་བཟོས། དེའི་འཆར་གཞི་ཅུང་ཕྲ་ཞིང་ཞིབ་ཏེ། མཐའ་སྐོར་དུ་དགའ་ལྡན་ཕོ་
34



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བྲང་ཕྱོགས་ལས་རྣམ་རྒྱལ་དང་དཀྱིལ་དུ་སེང་གེ རྒྱབ་ཀྱི་མཐའ་སྐོར་དུ་རབ་ལོ་དང་
དཀྱིལ་དུ་ཞོ་གང་ཞེས་འཁོད་ཡོད།
1932 ལོ་ནས་ཤོག་སྒོར་པར་གཞི་མི་འདྲ་བ་གསུམ་བཟོས། དེ་ལ་ཊམ་སྲང་བརྒྱ་
ཅན་དང་། སྲང་བཅུ་ཅན། སྲང་ལྔ་ཅན་བཅས་ཡོད། དེ་དག་གི་མདུན་ཤོག་གོང་དུ་གངས་
ལྗོངས་བོད་རྒྱལ་ཁབ་ཆེན་པོའི་ལུགས་ཟུང་ཆབ་སྲིད་དབུ་བརྙེས་ཀྱི་ལོ་ཆིག་སྟོང་བདུན་
བརྒྱ་ཞེས་ལྷ་ཐོ་ཐོ་རི་ནས་བརྩིས་པའི་ལོ་གྲངས་དང་བར་དུ་སེང་གེ་གཉིས་གཤམ་དུ་ཕུན་
ཚོགས་སྡེ་བཞིའི་དཔལ་མངའ་ཕན་བདེ་སྤྱི་ནོར་ཆོས་སྲིད་གཉིས་ལྡན་གྱི་རབ་བྱུང་བཅུ་
དྲུག་པའི་ཤོག་དངུལ་བཀོད་པ་སོགས་འཆར་བཀོད་ཅུང་ཕྲ་ཞིང་ཞིབ་པ་ཡིན།
ལོ་དེར་གྲྭ་བཞི་དངུལ་ཁང་གིས་ལོ་ཉི་ཤུའི་རིང་གི་དངུལ་སྒོར་ཕྱིར་བསྡུས་ནས་
དགའ་ལྡན་ཕོ་བྲང་ཕྱོགས་ལས་རྣམ་རྒྱལ་ཞེས་བཀོད་པའི་དངུལ་སྒོར་སྲང་གང་ཞོ་ལྔ་ཅན་
དང་སྲང་གསུམ་ཅན་བཟོ་བའི་འཆར་གཞི་བཟོས་ནས་རིམ་བཞིན་བཟོས་ནས་
པ་ནས་བཀྲམ།
1937 ལོར་མདུན་གྱི་གོང་དུ་གནམ་བསྐོས་དགའ་ལྡན་ཕོ་བྲང་ཕྱོགས་ལས་རྣམ་
རྒྱལ། ཞེས་དང་གཤམ་དུ་ཆོས་སྲིད་གཉིས་ལྡན་གྱི་དངུལ་སྲང་བརྒྱ་ཐམ་པ་ཞེས་བྲིས་པའི་
བརྒྱ་ཤོག་ཅན་གྱི་སྒོར་མོ་ཁྲི་བཅུ་དཔར། 1941 ལོར་གངས་ལྗོངས་བོད་རྒྱལ་ཁབ་ཆེན་པོའི་
ལུགས་ཟུང་ཆབ་སྲིད་དབུ་བརྙེས་ཀྱི་ལོ་ཆིག་སྟོང་དྲུག་བརྒྱ་གོ་གཅིག་ཅེས་དང་གཤམ་དུ་
ཕུན་ཚོགས་སྡེ་བཞིའི་དཔལ་མངའ་ཕན་བདེའི་སྤྱི་ནོར་ཆོས་སྲིད་གཉིས་ལྡན་གྱི་རབ་བྱུང་
བཅུ་དྲུག་པའི་ཤོག་དངུལ་ཞེས་བཀོད་པའི་ཤོར་སྒོར་སྲང་བཅུ་ཅན་དང་སྲང་ལྔ་ཅན་
དཔར།
ལོར་གནམ་བསྐོས་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་དང་གཤམ་དུ་
ཆོས་སྲིད་གཉིས་ལྡན་གྱི་ཤོག་དངུལ་སྲང་ཉི་ཤུ་རྩ་ལྔ། ཞེས་པའི་ཚོན་མདོག་ཅན་གྱི་ཤོག་
སྒོར་བཀྲམ།
ལོར་གྲྭ་བཞི་དངུལ་ཁང་གིས་མདུན་དུ་ཕོ་བྲང་པོ་ཏ་ལ་དང་མཐའ་སྐོར་དུ་
དགའ་ལྡན་ཕོ་བྲང་ཕྱོགས་ལས་རྣམ་རྒྱལ་དང་གཤམ་དུ་དངུལ་སྲང་གྲངས་ཞེས་དང་རྒྱབ་
ཏུ་གངས་ལྗོངས་ཆོས་སྲིད་གཉིས་ལྡན་རབ་ལོ ༡25 སྤྱི་ལོ 1951 དབུས་སུ་ཆོས་འཁོར་བཀོད་
1951
35



ཤེས་རབ་ཀྱི་ཚོམས།
པའི་དངུལ་སྒོར་སྲང་ལྔ་བཅུ་ཅན་དང་ཉེར་ལྔ་ཅན་འགྲེམ་སྤེལ་བྱས། 1953 ལོར་སྲང་
བདུན་དང་ཞོ་ལྔ་ཅན་དང་སྲང་ལྔ་ཅན་གྱི་དངུལ་སྒོར་འགྲེམ་སྤེལ་བྱས།
1953 ནས 1954 བར་དུ་མདུན་དུ་དབུས་སུ་གངས་རི་དང་སེང་གེ་ཡོད་ཅིང་དགའ་
ལྡན་ཕོ་བྲང་ཕྱོགས་ལས་རྣམ་རྒྱལ་སུང་གྲངས་དང་། རྒྱབ་ཏུ་ཆོས་སྲིད་གཉིས་ལྡན་རབ་ལོ་
བཀོད་པའི་ཟངས་སྒོར་སྲང་ལྔ་ཙན་དང་དངུལ་སྐོར་སྲང་ལྔ་ཅན་བླུགས།
1953 ལོར་གྲྭ་བཞི་དངུལ་ཁང་གིས་དངུལ་སྒོར་གཉིས་འཆར་འགོད་བྱས་ནས་
བཀའ་ཤག་ལ་སྙན་ཞུ་ཕུལ་མོད། དེ་ལས་ཊམ་ཀ་ད ཀར་བོ་ཁོ་ནར་ཆོག་མཆན་བཀོད།
1954 ལོར་མདུན་དུ་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་དང་རྒྱབ་ཏུ་བཀྲ་ཤིས་རྟགས་
བརྒྱུད་བཀོད་པའི་སྲང་ལྔ་ཅན་གྱི་དངུལ་སྒོར་དེ་འགྲེམ་སྤེལ་བྱས། དེ་ནི་བོད་གཞུང་གིས་
ང་ཀྲམ་པའི་ཆེས་མཐའ་མ་ཡིན་ནམ། དེའི་རྗེས་སུ་དཔར་བའི་སྒོར་མོ་ཡོད་པའི་སྐོར་ངས་
ཤེས་མ་བྱུང་།
1957 ལོའི་ཟླ་བདུན་པར་བོད་དངུལ་སྤྱོད་པར་མཚམས་བཞག་ནས་ཀྲུང་ཧྭ་མི་
དམངས་སྤྱི་མཐུན་རྒྱལ་ཁབ་ཀྱི་ཤོག་དངུལ་སྤྱོད་པའི་བཀའ་རྒྱ་བཀྲམ་པ་ནས་བོད་
དངུལ་གྱི་ནུས་པ་ཐོན་པའི་ལོ་རྒྱུས་མཇུག་རྫོགས་སོང་། བོད་དངུལ་འགྲེམ་སྟོན་ཁང་ནས་
མི་བཞུགས་ཀ་མེད་ཆགས་སོང་། དེ་ནས་བཟུང་བོད་དངུལ་དངོས་སུ་འགྲེམ་སྟོན་ཁང་ལ་
སྐྱེལ་ང་ གོས་བྱུང་། ད་ལྟ་འགྲེམ་སྟོན་ཁང་འདི་ན་ཡོད་པའི་བོད་དངུལ་དག་ཀྱང་ངོ་མ་མ་
ཡིན་ང་ ར་འདྲ་བཟོ་བྱས་པའི་ཚབ་མ་ཏག་ཏག་རེད་།
ད་ལྟ་བོད་ཡིག་ཏུ་བོད་ཀྱི་སྒོར་མོའི་ལོ་རྒྱུས་བཤད་པ་མ་མཐོང་བས་ངས་ཞིབ་ཏུ་
བཤད་དགོས་བྱུང་། འོན་ཀྱང་ཞོལ་དངུལ་པར་ཁང་འདིར་ལྟ་སྐོར་བྱེད་དུས་བོད་ཀྱི་སྒོར་
མོའི་བཟོ་གྲྭ་འདི་ཡིན་པར་འདོད་སྲིད། སྔོན་མའི་སྒོར་མོའི་བཟོ་གྲྭ་དེ་ནི་གྲྭ་བཞི་ན་ཡོད་
པ་དེ་གཏན་ནས་བརྗེད་མི་རུང་། སྐབས་འདིར་ངས་སྔོན་ནས་ཐེངས་མང་བོ་ཞིག་ལ་བོད་
སྒོར་གྱི་ལོ་རྒྱུས་བྲིས་ནས་མཚམས་འཇོག་བྱུང་བའི་ཚུལ་ཀྱང་དྲན།
4
ལུང་ཤར་གཟིམ་ཤག་ནི་ད་ལྟ་སྒོ་ཕྱེས་ཡོད་པའི་བཀའ་ཤག་གི་དཔོན་རིགས་ཉག་
36



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གཅིག་རེད། ངས་ད་ལྟའི་སྲིད་གཞུང་གིས་ལུང་ཤར་ལ་འདི་འདྲའི་མཐོང་ཆེན་བྱེད་པའི་
རྒྱུ་མཚན་ཤེས་མ་བྱུང་། ཡིན་ན་ཡང་ལུང་ཤར་ཚང་ལ་འགྲོ་འདོད་པ་ནི་ཁོང་དང་ཁོང་
དང་འབྲེལ་བའི་གནས་ཚུལ་སྐོར་ཆེས་རྩོད་གཞི་ཆེ་བའི་གནད་དོན་ཞིག་དང་འབྲེལ་བ་
ཡོད་པས་ཀྱང་ཡིན་སྲིད།
ལུང་ཤར་ཚང་པོ་ཏ་ལའི་སྒོ་ཆེན་གྱི་གཡས་འགྲམ་དུ་ཡོད་ཅིང་། ར་སྐོར་ཆུང་བ་
ཞིག་ཡིན། ང་ལུང་ཤར་ཚང་གི་ཁྱིམ་དུ་སོང་ནས་ཁོང་ཚང་གི་ཁང་བར་ལྟ་སྐོར་བྱེད་ཀྱིན་
ཁོང་གི་གནས་ཚུལ་ལ་ཕྱིར་དྲན་དང་བསམ་གཞིག་བཏང་བ་ཡིན།
ལུང་ཤར་རྡོ་རྗེ་ཚེ་རྒྱལ་ནི་བོད་ཀྱི་རྩིས་དཔོན་གྱི་འགན་བཞེས་མྱོང་བ་མ་ཟད།
བོད་ཀྱི་སློབ་མ་བཞི་དབྱིན་ཇིར་སློབ་སྦྱོང་དུ་ཁྲིད་མཁན་ཡིན་ལ། “སྐྱིད་ཕྱོགས་ཀུན་
མཐུན” ཟེར་བའི་ཚོགས་པ་བཙུགས་ཏེ་རྗེས་སུ་དེ་ལས་ཉེས་པ་ཕོག་སྟེ་བོད་གཞུང་གིས་
མིག་བཏོན་པ་རེད།
ད་ལྟ་བོད་ནང་དུ་ལུང་ཤར་སྐོར་བྲིས་ཡོད་པ་ནི་ཁོང་གི་བུ་ལྷ་ཀླུ་ཚེ་དབང་རྡོ་རྗེ་
ཡིན་ལ། ཕྱི་གླིང་གི བླ་མའི་རྒྱལ་ཁབ་ཀྱི་ཉམས་རྒུད》 ཅེས་པ་ཞིག་བྲིས་ཡོད་ལ། དེའི་ནང་
ལུང་ཤར་སྔོན་ཐོན་ཞིག་ཡིན་པའི་སྐོར་བྲིས་ཡོད། ད་ལྟ་བོད་ཀྱི་ན་གཞོན་དག་དེའི་རྗེས་སུ་
རྒྱུགས་ནས་ལུང་ཤར་སྔོན་ཐོན་ཞིག་ཡིན་པའི་སྐོར་སྒྲོག་གིན་འདུག འོན་ཀྱང་འཇམ་
དབྱངས་ནོར་བུས་ལུང་ཤར་ནི་བཅོས་སྒྱུར་བ་ཞིག་དང་ཡར་ཐོན་པ་ཞིག་མ་ཡིན་པའི་
ཁར་ཧ་ཅང་རྙིང་ཞེན་པ་དང་སྲོལ་རྒྱུན་མཆོག་འཛིན་གྲས་ཀྱི་ནུས་པ་ཐོན་ཤོས་ཤིག་ཡིན་
པར་ངོས་བཟུང་ཡོད་ཅིང་། ཀེ་དོན་གྲུབ་ཟེར་བས “ལྟས་ངན'' ་ འདོད་རྔམ་ཅན'' “ རང་
འདོད་སྒྲུབ་མཁན་ཞིག " ཡིན་པ་མ་ཟད། ད་དུང “མ་རུངས་བྱེད་གཏེ་ དང “གསར་བརྗེ་
བ་རྫུན་མ” ཞིག་ཡིན་ཞེས་བྲིས་ཡོད།
མི་སྣ་གཅིག་ལ་ཕྱོགས་གཉིས་ཀྱི་གདེང་འཇོག་མི་འདྲ་བ་ནི་ཆོས་ཉིད་རེད། འོན་
ཀྱང་གདེང་འཇོག་བྱེད་དུས་མི་སྣ་དེ་གསལ་བོར་ཤེས་དགོས་པ་ནི་སྔོན་འགྲོ་ལྟ་བུ་ཞིག་
རེད། སྐབས་དེའི་དབྱིན་ཇིའི་གཞུང་གི་གསར་འགྱུར་དུ། ཁོ་མ་རབས་དང་ཐ་ན་དགྲ་ཞིག་
ཡིན་པ་འཁོད་པ་ཙམ་དུ་མ་ཟད། བཀའ་ཤག་གིས་ཁོ་ལ “གཞུང་མགོ་རྟིང་སློག་ནས་ཨུ་རུ་
37



དོ
ཤེས་རབ་ཀྱི་ཚོམས།
སུའི་གཞུང་སྲོལ་འཛུགས་འཆར་ཡོད་པའི" ཉེས་འགེལ་བཀལ་བ་སོགས་ཀྱི་གནས་ཚུལ་
བཀོད་ཡོད་པ་ཐོས། འོན་ཀྱང་མི་ཞིག་ལ་གདེང་འཇོག་བྱེད་དུས་ཁོའི་བྱས་རྗེས་ལས་
གདེང་འཇོག་བྱ་དགོས་པ་རེད།
དེ་བས་སྐྱིད་ཕྱོགས་ཀུན་མཐུན་ཞེས་པ་དོན་དངོས་སུ་དམངས་གཙོའི་ཚོགས་པ་
ཞིག་ཡིན་ནམ་དབང་ཆ་འཕྲོག་པའི་ཚོགས་པ་ཞིག་ཡིན་ནམ་དེ་ལ་དཔྱད་རྒྱུ་ནི་ཁོང་ལ་
གདེང་འཇོག་བྱེད་པའི་ཚད་གཞི་ཉག་གཅིག་རེད། མི་སུ་ལ་ཡང་ཆབ་སྲིད་ཀྱི་ཧམ་སེམས་
ཡོད་ངེས་པས་ཧམ་སེམས་དེས་མི་དེ་ཆབ་སྲིད་པ་ཐ་ཤལ་ཞིག་ཏུ་བསྒྲུབ་འདོད་པ་ནི་ཐལ་
དྲགས་པ་རེད། དེ་བས་ངས་བལྟས་ན་འཇམ་ནོར་ཡང་ཚད་ལས་བརྒལ་འདུག་ལ་མེགྷོར་
སི་ཏན་གྱིས་བསྟོད་དྲགས་པ་མིན་ནམ་བསམ་བྱུང་།
ངས་འདི་ལྟར་བསམ་བྱུང་། ལུང་ཤར་བྱུང་བའི་སྐབས་དེ་ནི་བཀའ་ཤག་གི་ལམ་
ལུགས་བཅོས་བསྒྱུར་བྱེད་པ་དང་། མི་རིགས་ཡར་རྒྱས་སུ་གཏོང་བའི་བསམ་བློ་ཆེས་ཆེར་
རྒྱས་པའི་སྐབས་ཤིག་རེད། དེ་ལྟ་བུའི་བསམ་བློ་ཞིག་རྒྱས་ཐུབ་པ་དེ་གཞན་སུ་ཡང་མ་ཡིན་
པར་རྒྱལ་བ་བཅུ་གསུམ་པ་ཆེན་པོར་ཐུག་ཡོད་པ་རེད། གལ་ཏེ་བཅུ་གསུམ་པ་ཆེན་པོ་མེད་
ན་ལུང་ཤར་བརྒྱ་ཡོད་ཀྱང་དེ་ལྟ་བུའི་བསམ་བློ་རྒྱས་ཐབས་མེད།
དབྱིན་ཇི་དང་ཁྲོན་དམག་བོད་དུ་སླེབས་པ་དེ་མེད་ན་བཅུ་གསུམ་པ་པེ་ཅིན་དང་
རྒྱ་གར་དུ་འབྲོ་མི་སྲིད་ལ། དེར་མ་བྲོས་པ་ཡིན་ན་ཁོང་ལ་དེ་ལྟ་བུའི་བསམ་བློ་སྐྱེ་ཐབ
མེད། དེ་བས་རྒྱལ་དབང་བཅུ་གསུམ་པའི་རྐྱེན་གྱིས་བོད་ལ་ཚན་རིག་དང་། སློབ་གསོ།
དམག་དོན། དེང་རབས་ཀྱི་ཚན་རིག་སྤེལ་བའི་ཡོ་ལང་རྒྱས་པ་རེད། ངོ་མ་ཕམ་ཁ་ཐེངས་
གཅིག་ལས་སྐྱེས་པའི་ཉམས་མྱོང་དེ་ཕམ་ཁ་མ་མྱོང་བའི་ལོ་བཅུ་ཕྲག་གི་ཉམས་མྱོང་ལས་
ཀྱང་ཆེ་བ་རེད།
དེ་བས་རྒྱལ་དབང་རིན་པོ་ཆེ་སློབ་མ་མང་བོ་དབྱིན་ཇི་དང་རྒྱ་གར་ཨུ་རུ་སི་
སོགས་ལ་དེང་རབས་ཀྱི་རིག་གནས་སྟེ། དམག་དོན་དང་ཚན་རིག་སོགས་སྦྱང་བར་
མངགས་པ་རེད། ད་དུང་བོད་མི་ཚོས་པར་ཆས་སྤྱོད་པ་དང་རླུང་འཕྲིན་དང་སྒྲ་སྡུད་
འཕྲུལ་འཁོར་ལ་ཉན་པ། སྐུ་དྲུག་ཚོས་རང་གི་བྱིས་པ་དབྱིན་ཇིའི་ཡི་གེ་སྦྱོང་བ་དང་། ཐ་ན་
ཤུབས་
38



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རང་གི་བྱིས་པ་རྣམས་ལ་དེང་རབས་སློབ་སྦྱོང་ཐོབ་ཆེད་དུ་རྒྱ་གར་ལ་མངགས་ཡོད། ཚ་
རོང་གིས་ཁྲི་ཟམ་ས་ཆར་ལྕགས་ཀྱི་ཟམ་པ་ཐོག་མ་དེ་རྒྱག་པའི་ལས་འཆར་བཙུགས་པ་
དང་། རིན་སྒང་པས་ལྷ་སར་གློག་འཐེན་པའི་ལས་འཆར། ཀུན་འཕེལ་ལགས་ཀྱིས་གྲུ་བཞི་
རུ་བཟོ་གྲྭ་ཞིག་བཙུགས་པ་དང་། དེ་བཞིན་སྨོན་ལམ་ཆེན་མོའི་སྐབས་ཀྱི་དགེ་འདུན་པའི་
གསོལ་ཇའི་ཆེད་ཇོ་ཁང་གི་ཐབ་ཚང་དུ་ཆུ་གཙང་མ་ལེན་པའི་སྦུ་གུ་འཐེན་ནས་དེང་
རབས་ཀྱི་ཡུར་རྐ་བཙུགས་པ་རེད།
ལུང་ཤར་ཞེས་པའི་མི་སྣ་འདི་སྐབས་དེར་བྱུང་བ་རེད། ལུང་ཤར་ཞེས་པའི་ཁྱིམ་
གཞིས་དེ་གཙང་རྟ་ནག་གི་ཡིན། བཅུ་གསུམ་པ་ཆེན་པོས་བོད་ཡར་རྒྱས་སུ་གཏོང་བའི་
སྐབས་སུ་དཔོན་རིགས་ཀྱི་བུ་ཕྲུག་ཁོངས་ནས་སྨོན་གྲོང་མཁྱེན་རབ་ཀུན་བཟང་དང་།
བྱང་ངོས་པ་རིག་འཛིན་རྡོ་རྗེ། སྐྱིད་སྦུག་དབང་འདུས་ནོར་བུ། སྒོག་མཁར་བ་བསོད་
ནམས་མགོན་པོ་རྣམས 1915 ལོར་དབྱིན་ཇིར་སློབ་གཉེར་དུ་མངགས་པའི་འགོ་བ་དང་
གཞུང་གི་སྐུ་ཚབ་ལ་ལུང་ཤར་ལ་རིམ་པ་བཞི་བའི་གོ་གནས་གནང་ནས་མངགས། ད་ལྟ་
ལུང་ཤར་ལ་གདེང་འཇོག་བྱེད་པའི་རྒྱུ་མཚན་ཆེན་པོ་གཅིག་ནི་རྒྱལ་དབང་ཚང་གིས་
བསམ་བློ་འདི་ལུང་ཤར་ལ་སྦྱར་ཡོད་ཅིང་རྒྱལ་དབང་གིས་མཛད་རྗེས་དེ་ལུང་ཤར་གྱི་
མཛད་རྗེས་ལ་ནོར་ནས་བྱུང་བ་རེད། འོན་ཀྱང་དེ་ཡིས་ཁོང་ལ་གདེང་འཇོག་བྱེད་པ་ཅུང་
སྔ་སོང་སྟེ། ཁོང་ལོན་ཏུན་དུ་ལོ་ངོ་གཅིག་ལ་བསྡད་ནས་དབྱིན་སྐད་ཐོར་བུ་ཤེས་པ་དང་
ཧྥ་རན་སི་དང་དབྱི་ཏ་ལི། འཇར་མན་ལ་གནས་སྐོར་བྱས་ཤིང་། ལོ་གཅིག་གི་རྗེས་ནས་
ཆུང་མར་མངལ་སྦྲུམ་པས་ཕྱིར་བོད་དུ་ཕེབས། རང་གི་འགན་ཡང་མཐར་ཕྱིན་མེད་པ་
ཆུང་མའི་མངལ་སྦྲུམ་པར་ཁ་གཡར་ནས་ཕྱིར་ལོག་པ་དེར་བལྟས་ན་ཁོང་གིས་རྒྱལ་བ་
བཅུ་གསུམ་པའི་དགོངས་པ་བཞིན་བྱ་བ་དེ་ལ་དོ་སྣང་ཆེན་པོ་བྱེད་ཀྱིན་མེད་པ་དེ་མཚོན་
པ་རེད།
བཅུ་གསུམ་པ་ཆེན་པོའི་སྐབས་སུ་ཁོང་སྤྱན་བསལ་གནང་བས་བོད་གཞུང་གི་
དོན་དག་མང་བོ་ཞིག་ལ་ཁོང་གིས་ཞིབ་བཤེར་དང་ཐག་གཅོད་གནང་གིན་ཡོད་པས་དོན་
དངོས་སུ་བཀའ་ཤག་གི་དབང་ཆ་ཁོང་དང་སྤྱན་བསལ་ཀུན་འཕེལ་ལགས་གཉིས་ཀྱིས་
39



སལ་
ཤེས་རབ་ཀྱི་ཚོམས།
བཟུང་ཡོད་ཅེས་ལྷ་ཀླུས་གསལ་བོར་བྲིས་འདུག
དེ་བས་ཁོང་དང་བཀའ་ཤག་གི་བར་དུ་འགལ་བ་བྱུང་བ་མ་ཟད། སྤྱན་བསལ
ཀུན་འཕེལ་དང་ཁོང་གཉིས་ཀྱི་བར་དུ་ཡང་འགལ་བ་ཆེན་པོ་བྱུང་། འགལ་བ་དེ་དག་ནི་
བོད་ཀྱི་གཞུང་དོན་མ་ཡིན་པར་མི་སྒེར་གྱི་དབང་ཆ་ལ་ཐུག་ཡོད། དེ་བས་འཇམ་ནོར་གྱིས་
བཤད་པ་ལ་གནས་ལུགས་ཅུང་ཙམ་མེད་པ་ཞིག་གཏན་ནས་མ་རེད།
བཅུ་གསུམ་པ་ཆེན་པོ་གློ་བུར་དུ་སྐུ་གཤེགས་པས་གཤེགས་རྐྱེན་ལ་རྩད་གཅོད་
བྱས་པས་བཅུ་གསུམ་པའི་སྲིད་ཀྱི་ཕྱག་བྲིས་དག་རྩིས་ལེན་བྱས་པའི་ཁྲོད་དུ་ལུང་ཤར་གྱི་
ཡི་གེ་མང་བར་མཐོང་བས་བཀའ་ཤག་གིས་ལུང་ཤར་ལ་མི་འདོད་པའི་རྣམ་འགྱུར་མང་
དུ་བསྟན་ཅིང་། སྤྱན་བསལ་ཀུན་འཕེལ་ལགས་འཛིན་བཟུང་བྱས་པས་ལུང་ཤར་ཡང་
ཉེན་ཁའི་གནས་ལ་སླེབས།
ཏག་ཏག་སྐབས་འདི་ལ་བོད་ཀྱི་ལམ་ལུགས་ལེགས་བཅོས་བྱེད་པའི་ཚོགས་པ་
སྐྱིད་ཕྱོགས་ཀུན་མཐུན་བྱུང་བ་འདིས་ཁོང་ལ་ཉེས་འཛོལ་བྱུང་བའི་རྒྱུ་རྐྱེན་ཉག་གཅིག་ཏུ་
གྱུར་ཡོད། ལྷ་ཀླུས་རྒྱལ་དབང་རིན་པོ་ཆེ་དང་རྒྱལ་ཚབ་ཀྱི་གོ་གནས་དང་ཐོབ་ཐང་ལ་
འགྱུར་བ་མི་གཏོང་བར་བཀའ་བློན་ལོ་བཞི་རེ་ནས་འདེམས་དགོས་པ་དེ་ཚོགས་པ་དེའི་
དམིགས་ཡུལ་གཙོ་བོ་ཡིན་པར་བཤད་ཡོད། དེར་མ་ཟད་སྲིད་སྐྱོང་རྭ་སྒྲེང་ལ་སྙན་གསན་
ཞུ་དགོས་པར་བཤད།
ཚོགས་པ་དེར་ས་ཡིག་འགོད་མཁན་རྩེ་དྲུང་བརྒྱ་ལྷག་དང་སེ་འབྲས་དགེ་གསུམ་
གྱི་འཐུས་མི་སོགས་མི་མང་བོ་བྱུང་ཡོད་ཚོད་རེད། དེས་ན་གསང་བའི་ཚོགས་པ་ཞིག་ཡིན་
ཚོད་མི་འདུག་ཀྱང་། དེ་ལྟ་བུའི་ཚོགས་པ་ཞིག་མངོན་གསལ་དུ་བྱུང་བ་ལ་ཀ་ཤོད་ཆོས་
རྒྱལ་ཉི་མས་ཞུ་གཏུགས་ཀྱི་བར་དུ་བཀའ་ཤག་གིས་མ་ཤེས་པ་ཡང་ངོ་མ་ཡ་མཚན་པ་ཞིག་
རེད། དེ་ལས་བལྟས་ན་ད་དུང་ཚོགས་པ་དེའི་གསང་བ་ལྷང་ལ་འཕུད་མེད་པ་འདྲ།
ཚོགས་པ་དེའི་ཚོགས་མི་ལྷའུ་རྟ་རས། བཀའ་ཤག་གི་ཞབས་ལོའི་དུས་ཡུན་ཚད་
བཀག་བཟོ་བ་ལྟ་བུའི་ཆབ་སྲིད་ཀྱི་འགྱུར་བཅོས་དེ་འདྲ་ཞིག་རྩ་ནས་བཤད་མེད་ཅིང་།
ཁོང་རང་ཞུགས་མྱོང་བའི་གྲོས་མོལ་དང་ཚོགས་འདུའི་ནང་གྲོས་བསྡུར་བྱས་མྱོང་མེད་
40



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པའི་ཁར་ལུང་ཤར་གྱིས “ཆབ་སྲིད་ཀྱི་དབང་ཆ་ལེན་ཆེད་གསང་བའི་ཚོགས་པ་ཞིག་
བཙུགས་པ་རེད” ཅེས་བཤད་འདུག
ཀ་ཤོད་པས་བཀའ་ཤག་ལ་གསང་བ་སྐྱེལ་བ་དང་ལུང་ཤར་འཛིན་བཟུང་བྱས།
ལྷག་པར་ཀ་ཤོད་པས་བཀའ་བློན་གསོད་པ་འཆར་གཞི་ལ་ཡོད་ཚུལ་ཁ་སྣོན་བརྒྱབ་ནས་
ཞུས་པས་བཀའ་བློན་ཁྲི་སྨོན་པ་བྲོས་བྱོལ་དུ་སེ་ར་ལ་ཕེབས། འོན་ཀྱང་ཕངས་པ་ཞིག་ལ་
ལུང་ཤར་ལ་ཚ་ལེན་བྱས་པའི་གནས་ཚུལ་སུས་ཀྱང་བཤད་མེད་པ་རེད། དེ་བས་ལུང་ཤར་
ཁྲིམས་གཅོད་བྱས་པ་དེས་ཁོང་གི་ངོས་ལེན་བྱས་པ་མཚོན་པ་ཡིན་ངེས། བདག་གི་སེམས་
པར་ཚོགས་པ་དེས་དྲག་པོས་ལུང་ཤར་འཕྲོག་པའི་འཆར་གཞི་ལྷ་ཀླུ་ལྕམ་གྱི་དབང་དུ་
སོང་ནས་དང་ལེན་མ་བྱས་པ་དང་དེའི་གསང་བ་བཀའ་ཤག་གིས་ཤེས་པ་དེས་ལུང་ཤར་
གྱི་ཉེས་པ་ལ་བདེན་དཔང་བྱས་པ་ལྟ་བུ་སོང་ནས་སྣུམ་ཐོག་མེ་བླུགས་པའི་ཚུལ་དུ་སོང་
འདུག ད་ལྟ་བསམ་ན་དེ་ནི་གུ་ཐུག་པའི་བྱེད་ཐབས་ཤིག་ཡིན་ལ་གོ་ལོག་ཏུ་སོང་བའི་
འཆར་གཞི་ཞིག་ཀྱང་རེད།
རྒྱལ་དབང་སྐུ་ཕྲེང་བཅུ་གསུམ་པའི་སྐབས་བོད་ཀྱིས་སྲོག་ཁྲིམས་བཅད་མི་ཆོག་
པའི་ཁྲིམས་བཟོས། འོན་ཀྱང་། ལུང་ཤར་ལ་འདི་ལྟ་བུའི་ཁྲིམས་བཅད་པ་འདི་ངས་གོང་
དུ་བཤད་པའི་གསོད་ཁྲིམས་འོས་པ་ཞིག་དལ་འབྱོར་གྱི་སྙིང་བོ་ལེན་པའི་ཆེད་དུ་སྲོག་
ཁྲིམས་མ་བཅད་པར་མིག་དབང་བྲུས་པ་ཡིན་ནམ། མི་སྒེར་གྱི་ཞེ་འཁོན་གྱིས་དབང་གིས་
མིག་དབང་བྲུས་པ་ཡིན། དེ་ནི་བསམ་གཞིག་བྱ་དགོས་པ་ཞིག་རེད།
འཇམ་དབྱངས་ནོར་བུས་ལུང་ཤར་གྱི་སྐྱོན་ཆ་མང་བོ་བགྲང་བའི་ནང་དུ་ཁོང་
གིས་ཚ་རོང་གིས “གཞུང་མགོ་རྟིང་སློག་འཆར ” ཡོད་པའི་བསྙད་འདོགས་བྱས་ནས་ནུས་
མེད་སྒྱིད་ལུག་གི་སྦྲུམ་པ་དམག་སྤྱིར་བསྐོས་ནས་དམག་མིའི་དབང་ཚད་ཡོངས་རྫོགས་
བཟུང་བ་དང་། པཎ་ཆེན་རིན་པོ་ཆེ་རྒྱ་ནག་ཏུ་བྲོས་པའི་ཉེས་མིང་ཡང་ལུང་ཤར་ལ་
བཀལ་ཡོད།
གྷོར་སི་ཐེན་གྱིས “ལུང་ཤར་གྱི་ལས་འགུལ་དེ་ནི་སྲོལ་རྒྱུན་གྱི་གཞུང་སྲོལ་ལེགས་
བཅོས་དང་བཅོས་བསྒྱུར་བྱེད་ཐབས་བྱས་པ་མཐའ་མ་སྟེ་ཁོང་ལ་ཕམ་ཉེས་བྱུང་བ་ནི་བླ་
41



ཤེས་རབ་ཀྱི་ཚོམས།
མའི་རྒྱལ་ཁབ་ཉམས་པའི་རྒྱུ་རྐྱེན་གཙོ་བོར་ཏན་ཏན་མཐོང་ཡོད་པ་རེད། ” ཅེས་བྲིས་
འདུག
ལུང་ཤར་ཁྱིམ་དུ་སླེབས་དུས་ཁོང་གི་རོལ་མོས་བཀྲོལ་ནས་བག་མེད་ལ་རོལ་ཟེར་
བ་དེ་ཡང་མཐོང་བྱུང༌། འོན་ཀྱང་ད་ལྟ་སྐུ་དྲག་དག་ལ་ལུང་ཤར་ཁོ་ནའི་གཞིས་ཀ་སྒོ་
འབྱེད་པ་འདི་ངས་ཡང་
་ངས་ཡང་ཡང་བསམ་དགོས་བྱུང་ལ། བསམ་པའི་འབྲས་བུ་མཐར་གཏུགས་
ན་ལུང་ཤར་གྱི་མིག་བྲུས་པའི་བཀའ་ཤག་གི་ཉེས་པ་དེ་མཐོང་བའི་ཆེད་དུ་ཡིན་པ་འདྲ།
1940 ལོར་ལུང་ཤར་རྡོ་རྗེ་ཚེ་རྒྱལ་གནས་འདི་ནས་ཚེ་ལས་འདས། ཁོང་ནི་གསར་
བརྗེའི་ལས་འགུལ་གྱི་ནང་དུ་ཞུགས་མ་མྱོང་ཡང་ད་ལྟ་ཁོང་ནི་གསར་བརྗེའི་མི་སྣ་གལ་
ཆེན་ཞིག་ཏུ་གྱུར་འདུག་པ་འདྲ། དེ་མིན་བོད་ཀྱི་སྐུ་དྲག་དག་ལས་ངན་པ་དགུ་འཛོམས་སུ་
སྟོན་པའི་རྒྱལ་གཅེས་རིང་ལུགས་ཀྱི་གནས་གཞི་འདིར་ཅིའི་ཕྱིར་ལུང་ཤར་ལ་གདུང་
སེམས་མཉམ་སྐྱེས་བྱེད་པ་ཡིན་ནམ།
42



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གསར་དུ་བཞེངས་པའི་གནའ་བོའི་མེ་ལོང་།
བོད་ལྗོངས་རྟེན་མཛོད་ཁང་།
བདག་ལྷ་སར་ཡོང་ནས་འགྲོ་འདོད་པའི་དེང་རབས་ཀྱི་ལས་ཁུངས་གཉིས་ཡོད་
དེ་གཅིག་ནི་བོད་ལྗོངས་རྟེན་མཛོད་ཁང་ཡིན་ལ་གཅིག་ནི་བོད་ལྗོངས་ཡིག་ཚགས་ཁང་
གཉིས་ཡིན། ཉིན་འགའི་སྔོན་དུ་ནོར་བུ་གླིང་ཀར་མཇལ་ནས་བོད་ལྗོངས་རྟེན་མཛོད་
ཁང་གི་སྒོར་སླེབས་དུས་སྒོ་སྔར་ནས་བརྒྱབས་ཟིན།
དེ་རིང་དགེ་རྒན་རྡོར་དབྱིངས་ངེད་གཉིས་ཞོལ་གྲོང་ཚོ་ལ་མཇལ་ནས་ཐད་ཀར་
བོད་ལྗོངས་རྟེན་མཛོད་ཁང་ལ་སོང་བ་ཡིན། ཨོ་བརྗེད་འདུག བོད་ལྗོངས་རྟེན་མཛོད་
ཁང་ནི་ནོར་བུའི་གླིང་ཀའི་ཁ་གཏད་དུ་འདུག་ཅིང་སྒོ་ཁར་སོང་ན་ནང་དུ་སོང་ཆོག་པའི་
བྱང་བུ་ཞིག་སྟེར་བ་ལས་གཞན་པའི་འགྲོ་སྒོ་གང་ཡང་མི་འདུག
རྟེན་མཛོད་ཁང་འདི་ནི་རང་སྐྱོང་ལྗོངས་ཚུགས་ནས་ལོ་འཁོར་སུམ་ཅུའི་དགའ་
སྟོན་གྱི་ལས་གཞིའི 62 གྲས་ཏེ་དམངས་གཙོ་བཅོས་བསྒྱུར་བྱས་ནས་ལོ 40 འཁོར་བའི་
དགའ་སྟོན་ཉིན་སྒོ་ཕྱེས། འགྲེམ་སྟོན་ཁང་འདིའི་ས་ཁྱོན་ལ་མུས་གྲུ་བཞི་མ 53959 དང་།
འཛུགས་སྐྲུན་གྱིས 23508 ཟིན་ཞིང་འགྲེམ་སྟོན་ཁང་གིས 10451 ཟིན་འདུག འདི་ལ་རྟེན་
མཛོད་ཁང་དང་འགྲེམ་སྟོན་ཁང་གཉིས་སུ་འདུས་ཤིང་། ནང་དུ་རིན་པོ་ཆེ་མང་བོ་ཞིག་
འདུས་ཡོད། འདིའི་ནང་དུ་སངས་རྒྱས་དང་བྱང་ཆུབ་སེམས་དཔའི་སྐུ་འདྲ་དང་མཆོད་
ཆ་ཐང་ག མི་རིགས་ཀྱི་བཟོ་རྩལ་ཕུན་སུམ་ཚོགས་པ་དག་བསྡུས་ཡོད། གསེར་དང་དངུལ་
སོགས་ཀྱིས་བྲིས་པའི་གླེགས་བམ
བམ་ཡང་མང་བོ་འདུག
འདིར་གདོད་མའི་རིག་གནས་དང་། ཁ་འབྲལ་ཐབས་མེད་པའི་ལོ་རྒྱུས། རིག་
གནས་སྒྱུ་རྩལ། དམངས་སྲོལ་རིག་གནས་བཅས་ཚན་པ་བཞིར་ཡོད་ཅིང་ད་ལྟ་བོད་དུ་
ཡོད་པའི་རྟེན་མཛོད་ཁང་ཆེས་ཆེ་བ་ཡིན་འདུག 1999 ལོར་རྒྱལ་ཡོངས་ཀྱི་འགྲེམ་སྟོན་ཆེས་
43



ཤེས་རབ་ཀྱི་ཚོམས།
ཕུལ་ཏུ་བྱུང་བར་འདེམས་པ་བཞིན་འདི་ལ་བལྟ་རྒྱུ་དང་བསམ་རྒྱུ་གཉིས་ཀ་ཡོད་འདུག
ལྷག་པར་བདག་སྤྲོ་བ་ནི་གནའ་བོའི་བང་སོ་ལས་ཐོན་པའི་གནའ་རྫས་དག་རེད།
དེ་དག་གིས་བོད་ཀྱི་གདོད་མའི་ལོ་རྒྱུས་ཤིག་སྟོན་གྱིན་ཡོད་པའི་རྒྱུ་མཚན་གྱིས་ཡིན། འདི་
དག་ནི་རྟེན་མཛོད་འདི་ལས་ཀྱང་ནོར་བུའི་ནང་གི་ནོར་བུ་ཡིན་ཟེར།
ད་ལྟའི་བར་དུ་རྙེད་པའི་བང་སོ་ལས་རྡོ་ཆས་རྙིང་མའི་དུས་སྐབས་དང་རྡོ་ཆས་
གསར་མའི་དུས་སྐབས་ཀྱི་རྡོའི་ལག་ཆ་སྣ་ཚོགས་དང་། རྫ་ཆས། རུས་ཆས། རྒྱུན་ཆ། འབྲུ་
རིགས་ཀྱི་སོན། དེ་བཞིན་གནའ་མིའི་རུས་པ་སོགས་གནའ་རྫས་འབོར་ཆེན་ཐོན། དེ་དག་
ནི་ལོ་རྒྱུས་ཀྱི་བདེན་དཔང་གལ་ཆེན་འབའ་ཞིག་རེད།
ངས་རྒྱུ་ཆ་ལས་མཐོང་བ་ལྟར་ན་ཉིང་ཁྲིའི་ཉང་ཆུའི་འགྲམ་ནས་གནའ་རབས་ཀྱི་
མི་ཡི་རུས་པ་ཞིག་ཐོན་པ་ལ་ཆེད་ལས་མཁས་པས་བརྟག་ཞིབ་ཀྱི་ངོས་འཛིན་བྱས་པ་ལྟར་
ན་རུས་པ་དེ་ཚོར་སྤྲ་མིའི་གདོད་མའི་རང་རྟགས་མེད་པར་གྱུར་ཟིན་ནས་དེང་རབས་ཀྱི་
མིའི་ཁོངས་སུ་གཏོགས་པ་དང་། ཉིང་ཁྲིའི་མི་ཡི་རུས་པ་དེ་ཚོ་ནི་ལོ་ངོ་བཞི་སྟོང་ལྷག་ཙམ་
གྱི་གོང་སྟེ་རྡོ་ཆས་གསར་མའི་དུས་རབས་དང་། ཡང་ན་ལྕགས་རྡོ་ཟུང་འབྲེལ་བེད་སྤྱོད་
བྱེད་པའི་དུས་རབས་ཀྱི་མི་ཡིན་ཟེར།
དེ་བཞིན་གཉའ་ལམ་དང་། དིང་རི། ཤན་ཚ། མེ་ཏོག ཆབ་མདོ་སོགས་བོད་ཀྱི་
སྟོད་སྨད་བར་གསུམ་ནས་རྡོ་ཆས་དང་། རྫ་ཆས། གནའ་མིའི་རུས་པ་སོགས་གནའ་རྫས་
མང་བོ་ཞིག་རྙེད་པ་དང་། ལྷག་པར་ཆབ་མདོ་ཁ་རུབ་ནས་གནའ་མིའི་ཁང་བ་དང་། འབྲུ་
རིགས་ཀྱི་སོན། རི་དྭགས་ཀྱི་རུས་པ། རྡོ་ཆས། རྫ་ཆས་སོགས་རྙེད་པ། འདིར་ཁ་རུབ་དང་
ཆུ་གོང་ནས་ཐོན་པའི་དངོས་པོ་དག་བཤམས་ཡོད། ཁ་རུབ་དང་ཆུ་གོང་ནས་ཐོན་པའི་
རིག་དངོས་འདི་དག་མི་རང་འགའ་བ་དག་ལ་ལྟད་མོ་ཅི་ཡང་མེད་མོད། བོད་ཀྱི་ལོ་རྒྱུས་
ལ་ཞིབ་འཇུག་བྱེད་མཁན་དག་ལ་མཚོན་ན་ངེས་པར་མེད་དུ་མི་རུང་ཞིང་ལག་ཏུ་སོན་
དཀའ་བའི་རྒྱུ་ཆ་གལ་ཆེན་ཞིག་རེད། གནའ་རྫས་རྟོག་ཞིབ་པས་ཞིབ་འཇུག་བྱས་པ་ལྟར་
ན་ཁ་རུབ་ཀྱི་རིག་དངོས་འདི་དག་ལོ་ངོ 4000 =5000 གོང་གི་བོད་ཀྱི་རིག་དངོས་ཡིན་ལ། ཆུ་
གོང་གི་རིག་དངོས་འདི་དག་ལོ་ངོ 100 གོང་གི་ཡིན་པར་བཤད།
དེ་བཞིན་བོད་ཀྱི་དུས་རབས་རིམ་བྱོན་གྱི་རྫ་ཆས་དང་རོལ་མོའི་རིགས། ཐམ་ཀའི་
44



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རིགས། འདྲ་འབག་གི་རིགས། མཆོད་ཆའི་རིགས། ཏ་ལའི་ལོ་མའི་གླེགས་བམ་སོགས་མང་
བོ་བཞུགས། རི་མོའི་རྒྱུད་པ་སོ་སོའི་ཐང་ག་དང་འགྲེལ་བཤད་གསལ་ཞིང་མདོར་བསྡུས་
པ་རེ་བྲིས་ཡོད་པས་འདི་མཐོང་མ་ཐག་བལ་བྲིས་ཀྱི་ལུགས་དང་། བྱེའུ་སྒང་བའི་ལུགས།
སྨན་ཐང་བའི་ལུགས། མཁྱེན་བརྩེའི་ལུགས། ཀརྨ་སྒེར་བྲིས་ཀྱི་ལུགས་སོགས་གསལ་བོར་
ངེས་ཟིན་འོང་།
དམངས་སྲོལ་འགྲེམ་སྟོན་ཁང་དུ་བོད་ཀྱི་ས་གནས་སོ་སོའི་སྲོལ་དག་འགྲེམ་སྟོན་
བྱས་འདུག འདི་ནི་ནམ་རྒྱུན་ང་ཚོས་མཐོང་བཞིན་ཡོད་ཅིང་ནམ་ཀུན་ཟློས་གར་བ་དག་
གིས་འགྲེམ་སྟོན་བྱེད་པ་དར་སྲོལ་ཆེ་བ་ཞིག་ཡིན་མོད། ས་གནས་རང་ན་ཉམས་བཞིན་
པའི་སྲོལ་འབའ་ཞིག་རེད། དམངས་སྲོལ་ཟློས་གར་དང་འགྲེམ་སྟོན་གྱི་ཡོ་བྱད་ཁོ་ནར་
གྱུར་ན་དེ་ནི་དམངས་སྲོལ་མ་ཡིན་པར་གྱུར་ཚར་བ་རེད། ངས་དེ་ལྟར་བསམ་བཞིན་བོད་
ཀྱི་དམངས་སྲོལ་དག་ལ་ཞིབ་ཏུ་བལྟས།
མཐའ་མཇུག་ཁ་འབྲལ་ཐབས་མེད་པའི་ལོ་རྒྱུས་ཞེས་པའི་འགྲེམ་སྟོན་ཁང་དུ་
སླེབས་སོང་། དེ་ལས་མང་ཆེ་བ་འདྲ་པར་ཡིན་ལ། ང་དགུ་ལོའི་འདྲ་པར་མང་བོ་ཞིག་
འདུག་ལ་དེ་བཞིན་དམངས་གཙོ་བཅོས་བསྒྱུར་སོགས་ཀྱི་འདྲ་པར་སོགས་ཏེ་བོད་ཡར་
རྒྱས་སུ་སོང་བའི་འདྲ་པར་རྐྱང་རྐྱང་རེད། འདི་རུ་གཞན་ནས་མཐོང་དཀོན་པའི་འདྲ་
པར་མང་བོ་ཞིག་ཀྱང་ཡོད།
བདག་ད་ལྟའི་བར་དུ་སོང་མྱོང་བའི་བོད་ཀྱི་རིག་གནས་འགྲེམ་སྟོན་ཁང་ནི་མཚོ་
སྔོན་ཞིང་ཆེན་བོད་ཀྱི་གསོ་རིག་རྟེན་མཛོད་ཁང་དང་། མཚོ་སྔོན་བོད་ཀྱི་རིག་གནས་
འགྲེམ་སྟོན་ཁང་བཅས་སུ་སོང་མྱོང་ལ། ད་ཐེངས་རྒྱ་མའི་སྲོང་བཙན་སྒམ་པོའི་རྗེས་དྲན་
དང་འདིའི་ནང་དུ་མཇལ་བའི་གོ་སྐབས་བྱུང་མོད་ཞིབ་ཏུ་བལྟས་ནས་བློ་ཁ་ནང་ལ་
ཕྱོགས་ནས་དེ་དག་ཀུན་ནའང་བོད་ཀྱི་རིག་གནས་འགྲེམ་སྟོན་ཆ་ཚང་བྱས་པ་ཞིག་མི་
འདུག ལྷག་པར་འདིར་བོད་ཀྱི་རོལ་མོའི་སྐོར་མང་ན་ཡང་དབྱངས་ཡིག་གི་སྐོར་ངོ་སྤྲོད་
ཉི་པང་མཐོང་མ་སོང་།
སྔོན་ཆད་གྲོགས་པོ་ཞིག་གིས་བོད་ཀྱི་རིག་གནས་ཀྱི་འགྲེམ་སྟོན་ཁང་བཟོ་རྒྱུ་ཡིན་
པས་ཁྱེད་ཀྱིས་འཆར་འགོད་བྱ་རོགས་ཞེས་བདག་ལ་ལས་བཅོལ་བ་བཞིན་བདག་གིས་སྤྱི་
འ་
45



ཤེས་རབ་ཀྱི་ཚོམས།
ཁོག་ཅིག་བསྒྲིགས་མོད། ཁོའི་འཆར་གཞི་དེ་ད་དུང་མི་མངོན་དབྱིངས་ན་འཚོ་བཞིན་
ཡོད་པས་ངས་ཀྱང་སྤྱི་ཁོག་དེ་ད་དུང་བློ་ལ་བཅུག་ཡོད།
ལོ་བདག་ཤར་ཕྱོགས་ས་ཆར་སོང་ནས 918 གསར་བརྗེའི་འགྲེམ་སྟོན་ཁང་
སོགས་ལ་ལྟ་སྐོར་ལ་སོང་དུས་རང་རེའི་བོད་ལ་ལོ་རྒྱུས་དང་རིག་གནས་སྐོར་གྱི་འགྲེམ་
སྟོན་བྱས་པ་ཤིན་ཏུ་མི་འདང་བ་མཐོང་། དེ་བས་ངའི་ཡིད་དུ་བསྒྲིགས་པའི་འགྲེམ་སྟོན་
ཁང་གི་སྤྱི་ཁོག་དེ་ཆ་ཇེ་ཚང་ལ་སོང་འདུག་མོད། ཁོ་འཇིག་རྟེན་འདིར་འབྱོན་པའི་དུས་དེ་
ཡོད་མེད་ངས་གསལ་བོ་ཤེས་མ་བྱུང་།
ངེད་གཉིས་ཀྱིས་གནའ་བོའི་རིག་དངོས་དག་ལ་ཞིབ་ཏུ་ལྟ་བཞིན་དུས་ཚོད་ཇི་
ལྟར་འགོར་སོང་བ་ཡང་མ་ཤེས། འདྲ་པར་སྣ་ཚོགས་ཡོད་དེ་དཔེར་ན་སྤྱི་ཚོགས་རྙིང་བ་
ཞེས་ཆུ་མགོ་དྭངས་མོ་ཞིག་གིས་འགྲམ་དུ་ཆུ་འཐུང་བ་དང་། ད་ལྟ་མཚོན་བྱེད་དུ་གཏེར་
ཆུ་འཐུང་བའི་འདྲ་ལྟ་བུ་དགོད་བྲོ་བ་ཡང་རེ་གཉིས་མཐོང་སྟེ། དགོད་བཞིན་དང་ལྟ་
བཞིན། བསམ་གཞིག་གི་ཀློང་དུ་འགྲིམ་འགྲོ། འདི་རུ་འགྲེམ་སྟོན་བྱས་པའི་རིག་དངོས་
འདི་དག་བོད་ཀྱི་རིན་པོ་ཆེ་འབའ་ཞིག་ཡིན་པ་སྨོས་མ་དགོས་མོད། འདི་དག་གི་བདག་པོ་
ད་ལྟ་གང་ཞིག་ན་འཚོ་བཞིན་པ་ཤེས་མ་སོང་།
ལོ་རྒྱུས་དངོས་གནས་འཁོར་ལོ་ཞིག་ཡིན་པ་འདྲ། འཁོར་འཁོར་བས་ད་ལྟ་སྔོན་གྱི་
དུར་སའི་དངོས་པོ་དག་ལྟད་མོ་བའི་ལོངས་སྤྱོད་དུ་གྱུར་འདུག་ཅིང་། ཁྲག་དམར་བྲོ་བའི་
ལོ་རྒྱུས་དེ་དག་ཀྱང་ད་ལྟ་འདྲ་པར་ལས་སྟོན་བཞིན་འདུག་པས་ཁ་འབྲལ་ཐབས་མེད་
པའི་ལོ་རྒྱུས་འདིའི་ནང་དུ་བསམ་གཞིག་གཏོང་རིན་ཡོད་པའི་ལོ་རྒྱུས་ཀྱང་མང་བོ་ཞིག་
མཐོང་བྱུང་།
འགྲེམ་སྟོན་ཁང་འདིར་ལྟ་སྐོར་ཡོངས་སུ་གྲུབ་ནས་སྒོ་ཁར་ངལ་ཅུང་གསོས་ནས་
བལྟས་མ་ཐག་པའི་ལོ་རྒྱུས་དེ་དག་ལ་བསམ་ག
བསམ་གཞིག་གཏོང་བཞིན་ལྷ་སའི་དཔེ་ཁང་ཆེན་
མོ་ཞིག་ལ་སོང་། ཕྱི་དྲོ་སླེབས་འདུག་མོད་ང་ལ་ལྟོགས་པའི་སྣང་བ་ཅུང་ཟད་ཀྱང་མི་འདུག
46



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དབུ་ལ་ལྕགས་ཀྱི་སྡེར་མོ་ཟུག་པའི་ས་འཛིན།
ལྕགས་པོ་རི།
ཕོ་བྲང་པོ་ཏ་ལའི་ནུབ་ངོས་སུ་ལྕགས་པོ་རི་དང་ཕོ་བྲང་གཉིས་ཀྱི་བར་བྲག་སྒོ་
ཀཌི་མཆོད་རྟེན་གསུམ་འབྲེལ་ནས་ཡོད། དེ་དང་འབྲེལ་བའི་ཕོ་བྲང་པོ་ཏ་ལའི་དམར་བོ་
རི་དང་། ལྕགས་པོ་རི།
བོང་བ་རི་བཅས་
ཅས་གསུམ་ནི་རིགས་གསུམ་མགོན་པོའི་བླ་རི་དང༌།
དེའི་དབྱིབས་ནི་ཕོ་བྲང་པོ་ཏ་ལ་གླང་ཆེན་བྲེས་ལ་བཏགས་པ་འདྲ་བ། ལྕགས་པོ་རི་ནི་
སེང་གེ་གནམ་ལ་མཆོངས་པ་འདྲ་བ། བོང་བ་རི་ནི་སྟག་མོ་ཚང་ལ་འཛུལ་བ་ལྟ་བུ་ཡོད་
ཅེས་བཤད་སྲོལ་ཡོད། ལྕགས་པོ་རི་དེ་ཕྱག་ན་རྡོ་རྗེའི་བླ་རི་དམར་ལྕགས་བོང་གསུམ་གྱི་ཡ་
གྱལ་ཡིན།དེའི་དབྱིབས་ནི་སེང་གེ་གནམ་ལ་མཆོངས་པ་བཞིན་ཡོད་པ་དང་། རི་དེར་
གསེར་དང་ལྕགས་ཀྱི་གཏེར་ཁ་ཡོད་པར་བཤད།
ལྕགས་པོ་རིའི་ཤར་ངོས་སུ་བྲག་ལྷ་ཀླུ་སྒུག་ཡོད། གནས་དེའི་བྲག་ཕུག་གཅིག་ཏུ་
བྲག་ལྷ་མགོན་པོ་ཡོད་པས་བྲག་ལྷ་དང་ཀླུ་སྒུག་ཅེས་པ་སྒྲ་འགྱུར་ནས་ཀླུ་སྦུག་ཏུ་གྱུར་ཟེར།
དེ་ཡང་མ་འོངས་པ་ན་བྲག་ལྷ་ཀླུ་སྒུག་གི་བྲག་ལྡེབས་སུ་བཞུགས་ཡོད་པའི་ཇོ་བོ་ཤཱཀྱ་མུ་ནེ་
དེ་སྐུ་གཟུགས་ཆ་ཚང་མངོན་སྐབས་ལྷ་ས་ཆུས་འཇིག་ངེས་ཡིན། ད་ལྟ་བྲག་ལྷ་ཀླུ་སྒུག་ཏུ་
ཀླུའི་གཟུགས་བརྙན་ཕྱག་གཡས་པ་མགོ་བོ་སྦར་མོས་བཀབ་ནས་གཙུག་ལག་ཁང་ལ་ཞལ་
ཕྱོགས་ནས་ཡོད་པས། ཇོ་བོ་ཤཱཀྱ་མུ་ནེ་ཀླུ་ཡུལ་དུ་གདན་འདྲེན་ཞུ་རྒྱུར་བྱ་ར་བྱས་ནས་
སྒུག་ནས་བཞུགས་ཡོད་པར་གྲགས།
དེ་ཡང་ཐོག་མར་དུས་རབས་བདུན་པའི་ནང་རྒྱལ་བོ་སྲོང་བཙན་སྒམ་པོའི་
རིགས་མཐུན་གྱི་བཙུན་མོ་གསུམ་གྱི་ཡ་གྱལ། མི་ཉག་རྒྱལ་བོའི་སྲས་མོ་རུ་ཡོང་བཟའ་རྒྱལ་
མོ་བཙུན་གྱིས་བྲག་ལྷ་མགོན་པོའི་ལྷ་ཁང་བཞེངས། བྲག་ལྷ་ཀླུ་སྒུག་གི་སྐུ་རང་བྱོན་རྣམས་
གསལ་བར་བརྐོས་ཏེ། བྲག་ཕྱེ་བྲེ་རེ་བརྐོས་པ་ལ་བརྔན་པ་ཚྭ་བྲེ་རེ་སྦྱིན་ནས་བྲག་ལ་སྐོར་
47



ཤེས་རབ་ཀྱི་ཚོམས།
ཁང་བརྐོས།
འདིའི་བྲག་ཁུང་ཐམས་ཅད་ནག་པོ་འབའ་ཞིག་སྟེ་སུ་ཞིག་གིས་ཚོན་ནག་པོ་
བསྐུས་པ་འདྲ། ཡིན་ནའང་རྩེད་བཅད་པ་ན་དེ་ནི་རང་བྱུང་ཡིན་ཟེར། དེའི་རྒྱུ་མཚན་མ་
ཤེས་མོད། བྲག་ནག་པོ་ནག་ཚ་བསྐུས་པ་འདྲ་བ་མཐོང་བ་ཐེངས་དང་བོ་ཡིན།
དེའི་ཉེ་འགྲམ་དུ་རྒྱལ་བོ་སྲོང་བཙན་སྒམ་པོས་མོང་བཟའ་ཁྲི་ལྕམ་གྱི་བཞུགས་
གནས་སུ་ཕོ་བྲང་བཞེངས་ནས་བྲག་ལྷ་བཀྲ་ཤིས་གཞལ་ཡས་ཁང་ཟེར། གུང་རི་གུང་
བཙན་འཁྲུངས་ས་ཡང་གནས་འདི་ཡིན་ཟེར། བྲག་ཕུག་ནང་གི་རྟེན་གཙོ་ནི་ཇོ་བོ་ཤཱཀྱ་མུ་
ནེ་སྐུ་འབུར་གཟུགས་སུ་བཞུགས་ཡོད་ལ་མཐའ་སྐོར་དུ་སྐོར་ལམ་ཡོད། སྔར་བྲག་ཕུག་
ཡིན་ཞིང་རྗེས་སུ་ལྷ་ཁང་བཞེངས། རྡོ་བརྐོས་སྐུ་བརྙན་མང་བོ་མཇལ་རྒྱུ་ཡོད།
བྲག་ཕུག་གི་མདོར་ལྷ་ཁང་ཀ་གཉིས་པ་དང་རྟ་མགྲིན་སྒྲུབ་ཕུག མཚམས་ཁང་།
རྗེས་སུ་ལྷ་ས་སྨན་རྩིས་ཁང་གི་དབུ་འཛིན་མཁྱེན་རབ་ནོར་བུས་གྲུབ་ཐོབ་ལྷ་ཁང་གསར་
བཞེངས། རི་དེའི་རྒྱབ་མདུན་གཉིས་ཀ་ནས་ཆུ་མིག་བདུད་རྩིའི་སྨན་ཆབ་འབབ་ཅིང་། ཆུ་
དེ་ནི་ཡན་ལག་བརྒྱད་དང་ལྡན་པས་དེ་སྔ་ནོར་གླིང་དང་རྩེ་ཕོ་བྲང་སོགས་ཀྱི་གསོལ་ཆབ་
ཀྱང་དེ་ནས་ལེན།
ལྕགས་པོ་རི་དང་དམར་བོ་རི་གཉིས་ཀྱི་བར་བྲག་སྒོ་ཀཀྐིའི་མཆོད་རྟེན་གསུམ་
འབྲེལ་ནས་ཆགས་ཡོད། དེ་ལྷ་ས་གྲོང་ཁྱེར་གྱི་ནུབ་ཕྱོགས་རྒྱ་སྒོ་ལྟ་བུ་ཤིན་ཏུ་བརྗིད་ཆག
ཆགས་
པ་ཞིག་ཡིན། བྲག་སྒོ་ཀཀྐིའི་ལོ་རྒྱུས་ཡུན་རིང་ལྡན་ཡོད། སྔར་ལྕགས་པོ་རི་དང་དམར་བོ་
རི་གཉིས་འབྲེལ་ནས་གླང་བོ་ཆེ་དང་སེང་གེའི་མཇུག་མ་འབྲེལ་ནས་ཆགས་ཡོད་པས། རྒྱ་
བཟའ་འུན་ཤིང་ཀོང་ཇོས་བསྣམས་པའི་ས་དཔྱད་དང་རྒྱ་གར་པཎྜིཏ་དུ་ཧར་ནག་པོའི་ས་
དཔྱད་གཉིས་ལྟར་ན་རི་སྣ་གཉིས་འབྲེལ་ཡོད་པ་དེ་ཡུལ་དེའི་མི་རྒྱུད་ཤེས་ཡོན་འཛོམས་
ཤིང་འཇོན་ཐང་ཆེ་བར་བཤད་ལ་རི་སྣ་ཕན་ཚུན་ཆད་ན་མི་ལེགས་པར་བཤད།
དུས་རབས་བརྒྱད་པའི་ནང་རྒྱ་བཟའ་ཅན་ཤིང་ཀོང་ཇོས་རང་གི་བུ་ཁྲི་སྲོང་ལྡེ་
བཙན་བཙུན་མོ་ཆེ་བ་སྣ་ནམ་བཟས་འཕྲོག་པའི་ལན་དུ་བོད་ཀྱི་རི་དཔྱད་བཟང་བོ་ཁག་
གཅིག་རི་སྣ་བཅད་པའི་ཁོངས་སུ་ཚུད། རྗེས་སུ་འགྱོད་པ་སྐྱེས་ནས་ཉམས་གསོ་བྱེད་ཆེད་
དམར་བོ་རི་དང་ལྕགས་པོ་རི་གཉིས་ཀྱི་བར་མཆོད་རྟེན་བཞེངས་པར་གྲགས། མཆོད་
48



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྟེན་དེར་ལོ་རྒྱུས་ཐོག་སྔ་རྗེས་ཉམས་གསོ་ཐེངས་ལྔ་ཙམ་གནང་འདུག
དུས་རབས་བརྒྱད་པའི་ནང་གཡུ་ཐོག་རྙིང་མ་ཡོན་ཏན་མགོན་པོས་མཛད་པའི་
རྒྱུད་བཞིའི་མ་ཕྱི་ནང་གསལ་མིའི་བྱང་ཁོག་ལུས་ཐོག་གི་རྩ་འགྲེལ་ལས་གོང་སྨན་མཁས་
དབང་བྲང་ཏི་དཔལ་ལྡན་འཚོ་བྱེད་དང་། བྱང་ཟུར་རྣམ་གཉིས་སོགས་ཀྱིས་མཛད་པའི་
དཔེ་རིས། ཐོན་པའི་སྨན་ཐང་རེ་ཟུང་ཡོད་པའི་རྨང་གཞིའི་ཐོག་སྨན་གཞུང་དང་ལག་
བསྟར་དངོས་ཟུང་འབྲེལ་གནང་ནས་སྨན་ཐང་ཚོན་ཁྲ་ངོ་གྲངས་དོན་དགུ་དང་བླ་རྒྱུད་ཀྱི་
ཐང་ཀ་གཅིག་བཅས་བརྒྱད་ཅུ་ཐམ་པ་གསར་བཞེངས་མཛད།
1430 ལོར་གྲུབ་པའི་དབང་ཕྱུག་ཐང་སྟོང་རྒྱལ་བོ་དགུང་གྲངས་བདུན་ཅུར་ཕེབས་
སྐབས་གྲུབ་ཁང་ལྟ་ན་སྡུག་པ་དེ་ཉིད་ཕྱག་བཏབ་ནས་ཡུན་རིང་བར་བཞུགས་པ་མ་ཟད་
རི་དེ་ཡི་སྟེང་དུ་ཁ་ནག་གཉན་ཆེན་དམ་ལ་བཏགས།
རྒྱལ་དབང་སྐུ་ཕྲེང་ལྔ་བའི་སྐབས་གསོ་རིག་སློབ་གྲྭ་མང་བོ་བཙུགས་ཏེ། དཔེར་ན་
འབྲས་སྤུངས་སུ་དགའ་ལྡན་ཕོ་བྲང་ནུབ་མར་ཉི་ཐང་ཞབས་དྲུང་བློ་བཟང་རྒྱ་མཚོ་དང་།
བྱང་ངོས་བསྟན་འཛིན་དར་རྒྱས་ཀྱིས་དོ་དམ་བྱེད་པའི་གསོ་རིག་འགྲོ་ཕན་གླིང་བཙུགས་
པ་དང་། དེ་བཞིན་གཞིས་རྩེ་བསམ་གྲུབ་རྩེར་ཚ་རོང་བས་དོ་དམ་བྱེད་པའི་གསོ་རིག་དྲང་
སྲོང་འདུས་པའི་གླིང་། རྩེ་ལྷ་དབང་ལྕོག་ཏུ་བྱང་ངོས་པ་དང་དར་མོ་སྨན་རམས་པ་བློ་
བཟང་ཆོས་གྲགས་ཀྱིས་དོ་དམ་བྱེད་པའི་གསོ་རིག་སློབ་གྲྭ་བཙུགས་ཡོད་ཀྱང་མཐར་ཡུན་
རིང་གནས་མ་ཐུབ།
རྒྱལ་དབང་སྐུ་ཕྲེང་ལྔ་བ་དགོངས་པ་རྫོགས་རྗེས་བོད་རབ་བྱུང་བཅུ་གཉིས་པའི་
མེ་བྱི་སྤྱི་ལོ 1696 ལོར་སྨན་རྒྱལ་སྡེ་སྲིད་སངས་རྒྱས་རྒྱ་མཚོས་སྨན་པའི་སློབ་གྲྭ་ལྕགས་རི་
བིཌཱུརྱ་ལྟ་ན་ངོ་མཚར་འགྲོ་ཕན་རིག་བྱེད་གླིང་ཞེས་པ་ཕྱག་བཏབ། སློབ་གྲྭའི་སློབ་དཔོན་
དུ་སྨན་པ་འབུམ་རམས་པ་བློ་བཟང་ཆོས་གྲགས་དང་འགྲམ་པ་དགེ་སློང་བློ་བཟང་ངག་
དབང་གཉིས་བསྐོས། སྡེ་སྲིད་སངས་རྒྱས་རྒྱ་མཚོས་གསོ་རིག་སྐོར་རྒྱུད་བཞིའི་འགྲེལ་བ
བཻཌཱུརྱ་སྔོན་པོ་དང༌། མན་ངག་ལྷན་ཐབས། དུས་མིན་འཆི་འགས་གཅོད་པའི་རལ་གྲི།
གསོ་རིག་ཁོག་དབུབ་དྲང་སྲོང་དགྱེས་པའི་དགའ་སྟོན། རྩིས་གཞུང་བཻཌཱུརྱ་དཀར་བོ། བི་
དཀར་གཡའ་སེལ་སོགས་ལྗགས་རྩོམ་མཛད།
49



ཤེས་རབ་ཀྱི་ཚོམས།
འདི་ལྟར་ལྕགས་པོ་རིའི་ལོ་རྒྱུས་བཤད་ན་འདི་ནི་སངས་རྒྱས་སྨན་བླའི་བླ་རི་ཡིན་
ཞེས་བཤད་ན་འགྲིག འོན་ཀྱང་སངས་རྒྱས་གང་ཞིག་གི་བླ་རི་ཡིན་པ་གལ་ཆེ་བ་ཞིག་
གཏན་ནས་མིན། བོད་ན་བླ་རི་ཡིན་ཟེར་བ་མང་བོ་ཞིག་ཡོད་ཀྱང་འདི་ལྟ་བུའི་གསོ་བ་
རིག་པ་དར་བའི་རི་ཞིག་དཀོན་པས་འདི་ནི་བླ་རི་ཞིག་མིན་ཀྱང་བླ་རི་ཞིག་ལས་གལ་ཆེ་བ་
རེད།
མདོར་ན་སྨན་གྱི་སློབ་གྲྭ་དེ་ནས་ཕུལ་བྱུང་སྨན་རམས་པ་ཆེས་མང་བོ་ཐོན་ནས་
བོད་ཀྱི་གསོ་བ་རིག་པ་དེ་སྔར་བས་དར་རྒྱས་ཕུན་སུམ་ཚོགས་སུ་ཕྱིན། དབུས་གཙང་ཙམ་
མ་ཟད་མདོ་སྨད་ཁུལ་དང་ཕྱི་སོག་ལ་སོགས་པ་གང་སར་ཁྱབ་ཅིང་ལུས་ཅན་ཕན་བདེའི་
གནས་ལ་ཚེས་སྨན་པ་སོགས་དགེ་མཚན་ཤིན་ཏུ་ཆེའོ། །
1966 ལོར་རིག་གནས་གསར་བརྗེའི་སྐབས་བྲག་ལ་འབུར་བརྐོས་ཡིན་པའི་ནང་
རྟེན་ཕུད་དེ་ལས་གཞན་པ་མཐའ་དག་རྩ་མེད་དུ་བཏང་། ད་ལྟ་སླར་ཡང་བསྐྱར་བཞེངས་
བྱས་འདུག་མོད། སྔོན་གྱི་གསོ་བ་རིག་པའི་སློབ་གྲྭའི་ཤུལ་དེ་ངས་རྙེད་མ་བྱུང་། ཨོ་བརྗེད་
འདུག ལྷ་ཁང་དེའི་ཉེ་སའི་བྲག་ལྷ་ནིའུ་ཐང་གི་སྟར་ཁའི་སྡོང་བོ་ཡོད་ས་དེ་རྒྱ་བཟའ་བསུ་
བའི་གྲོས་བྱེད་ས་དང་། ལྕགས་པོ་རིའི་རི་གཤམ་གཡོན་ངོས་སུ་པཎ་ཆེན་སྐུ་ཕྲེང་བཅུ་བ་
རྗེ་བཙུན་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་མཆོག་གི་བཞུགས་གླིང་རྡོ་རྗེ
པོ་བྲང་ཡོད།
ད་ལྟ་ལྕགས་པོ་རིའི་རྩེ་ན་ལྕགས་ཀྱི་རྐང་གསུམ་ཞིག་བསླངས་འདུག ང་ལྕགས་པོ་
རིའི་རྩེར་སོང་ནས་ལྷ་ས་གྲོང་ཁྱེར་ལ་བལྟ་འདོད་ཅིང་། སྔོན་བྱོན་གསོ་བ་རིག་པའི་མཁས་
པ་དག་གིས་བྲག་ལ་བབས་པའི་ཞབས་རྗེས་ཤིག་འཚོལ་འདོད་མོད། སུ་ཞིག་གིས་ཁྱོད་
ལྕགས་པོའི་སྟེང་ལ་འགོ་རུ་འཇུག་མི་སྲིད། དེ་ནི་དམག་གིས་སྲུང་ཡོད་ཟེར།
ཉི་མ་ནུབ་ལ་ཉེ། ང་ཐང་ཆད་པའི་ངང་པོ་ཏ་ལའི་ཐང་ཆེན་བརྒྱུད་ནས་བར་སྐོར་
ཕྱོགས་སུ་འགྲོ་བཞིན་ཡོད། ངའི་སྣང་བ་ཞིག་ལ་ལྕགས་པོ་རིས་ལྕགས་ཀྱི་རྐང་གསུམ་དེ་
དབུ་ལ་འཁུར་ནས་དལ་ཅག་ངེར་ང་ལ་གཟིགས་ཡོད་པའི་སྣང་བ་བྱུང་། ལྕགས་ཀྱི་རྐང་
གསུམ་དེ་ནི་སུ་ཞིག་གིས་ལྕགས་ཀྱིས་སྡེར་མོས་དབུ་ལ་བཅུམ་པ་འདྲ་བྱུང་།
50



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཆོས་སྲིད་རིག་གནས་དང་འབྲེལ་བའི་གླིང་ཀ
ནོར་བུ་གླིང་ཀ
ནོར་བུའི་གླིང་ཀ་ནི་གླིང་ཀ་ཞིག་ཡིན་ལ། རྒྱལ་བ་རིམ་བྱོན་གྱི་བཞུགས་གནས་ཀྱང་
རེད། འདི་ནི་སྤྲོ་བསང་བྱེད་ས་ཞིག་ཡིན་ལ་ཆོས་ཀྱི་མཛད་སྒོ་སྐྱོང་ས་ཞིག་ཀྱང་རེད། བོད་
ཀྱི་རིག་གནས་མཚོན་བྱེད་ཅིག་ཡིན་ལ་ཆབ་སྲིད་ཀྱི་བྱེད་སྒོ་སྤེལ་ས་ཞིག་ཀྱང་རེད། ཀུན་
བདེ་གླིང་དང་ནོར་བུ་གླིང་ཀའི་བར་དུ་བདེ་སྐྱིད་གླིང་ཀ་ཞེས་རྒྱ་གར་གཞུང་ཚབ་ཡོད་པ་
དང་དེའི་ནུབ་ངོས་སུ་ནོར་བུ་གླིང་ཀ་ཡོད། སྔར་ནོར་བུ་གླིང་ཀ་ཆགས་ཡུལ་དུ་ས་ཆ་ཤིན་
ཏུ་གཙང་ཞིང་ཆབ་ཀྱི་རྫིང་བུ། གླ་བ་ཚལ་སོགས་ཚང་ཚིང་ཡོད་པས་གླ་བ་ཚལ་ཞེས་འབོད།
རྗེས་སུ་ནོར་བུ་གླིང་ཀ་དང་དེའི་སྟོད་དུ་ནོར་སྟོད་གླིང་ཀ་ཞེས་འབོད།
དེ་རིང༌། བདག་ནོར་བུའི་གླིང་ཀ་ལ་ལྟ་སྐོར་དུ་སོང་། ལྷ་སའི་མཐའ་སྐོར་དུ་སྐྱེད་
མོས་ཚལ་དང་། གླིང་ཀ་མང་བོ་ཡོད། དཔྱད་གཞིའི་ཡིག་ཆ་ལྟར་ན་གླིང་ཀ་སུམ་ཅུ་སྐོར་
ཡོད། འོན་ཀྱང་རྒྱ་ཡིག་གི་དཔེ་ཆ་སྐོར་ཞིག་ལས་དེ་སྔ་བོད་ན་ནོར་བུའི་གླིང་ཀ་མ་
1.
ལྕང་གསེབ་ཤར་ནི་ཡབ་གཞིས་སྟག་རྩེའི་ ཤར་ངོས་སུ་ཡོད། ད་ལྟ་བོད་དམག་ཁུལ་ཁང་ཡོད་
སོར་རྩེ་དྲུང་གླིང་ཀ་དང་ཤར་དུ་ཕྲལ་བདེ་གླིང་ཀ ཕྱག་མཛོད་གླིང་ཀ རང་སྐྱོང་ལྗོངས་ཏང་ཨུད་
གནས་ཡུལ་དུ་བཞུགས་ཁྲི་གླིང་ཀ བོད་ལྗོངས་སློབ་ཆེན་གནས་ཡུལ་དུ་དྲུང་སྤྱི་གླིང་ཀ དེའི་གཤམ་དུ་
ཞི་བདེ་གླིང་ཀ ཉི་གཞོན་གླིང་ཀ ཀརྨ་ཤག་གླིང་ཀ ལུས་རྩལ་ཐང་དུ་སྤྱི་བོ་གླིང་ཀ ལྗོངས་སྤྱི་བདེ་ཅུས་
ཀྱི་རྒྱབ་ངོས་སུ་གླིང་ཀ་གསར་བ། བོད་ལྗོངས་སྤྱི་ཚོགས་ཚན་རིག་ཁང་གི་མདུན་ངོས་སུ་གཤོང་ཁ་གླིང་
ཀ ནོར་གླིང་ལམ་དུ་བདེ་སྐྱིད་གླིང་ཀ། སྦྱར་རགས་གླིང་ཀ ནོར་བུ་གླིང་ཀ ནོར་སྟོད་གླིང་ཀ ད་དུང་
གཉེར་ཚང་གླིང་ཀ འདོད་དཔལ་གླིང་ཀ ཁ་ཆེ་གླིང་ཀ བཤད་སྒྲ་གླིང་ཀ ཀུ་ཤུ་གླིང་ཀ གྲུ་བཞི་གླིང་
ཀ རྨེ་རུ་གླིང་ཀ རྡོ་རོག་གླིང་ཀ གཏོར་རྒྱག་གླིང་ཀ མཁན་པོ་གླིང་ཀ སྦ་གཞིས་གླིང་ཀ འཇག་མ་གླིང་
ཀ རྭ་གོག་གླིང་ཀ་གླིང་ཀའི་ལྕགས་རི་རྣམས་གཡག་གི་རྭ་གོག་ཁོ་ནའི་རྩིག་པ་ཡིན་པས་རྭ་གོག་གླིང་ཀ་
ཞེས་འབོད། ཚགས་པར་ལས་ཁུངས་གནས་ས་དེར་དབང་ཆེན་གླིང་ཀ་སོགས་མང་བོ་ཡོད།
51



ཤེས་རབ་ཀྱི་ཚོམས།
གཏོགས་མེད་ཚུལ་བྲིས་འདུག གླིང་ཀ་དྲི་ཞིམ་ཕྱོགས་སུ་འཐུལ་ཞིང་འཇའ་ཚོན་གོས་སུ་
གྱོན་པའི་མེ་ཏོག་སྣ་ཚོགས་ཀྱི་ཚལ་དུ་རྐང་བ་དྲུག་པའི་མགྲིན་གླུ་ལེན་ཞིང་ཕྱེ་ལེབ་སྒེག་མོ་
གར་དུ་རྩེན། རྐང་འཐུང་དང་རྩི་ཤིང་སྣ་ཚོགས་ཀྱིས་ཕྱོགས་སུ་མཛེས་པའི་གསེབ་ཏུ་
འདབ་ཆགས་སྣ་ཚོགས་ཀྱི་དབྱངས་སྙན་སྒྲོག་པ། རྫིང་བུ་དག་ལ་ངང་པ་དང་ཆུ་སྐྱར་
སོགས་བག་ཡངས་ཀྱིས་རྩེད་འཇོར་རོལ་བས་སྐྱེས་བོ་དག་གི་ཡིད་ལ་དགའ་བ་ངང་གིས་
རྒྱས།
དབྱར་ཁའི་དུས་ལ་ལྷ་ས་བས་རང་གི་ཁྱིམ་གྱི་ཕ་མ་བུ་ཕྲུག་དང་གྲོགས་པོ་གྲོགས་མོ་
སོགས་ཁྲིད་ནས་གླིང་ཀར་ཕེབས་ཏེ་བཟའ་བཏུང་དཔལ་ལ་རོལ་ཅིང་གཞས་དང་ཞབས་
བྲོ་རྣམ་ཐར་སོགས་ཀྱིས་སྐྱིད་པའི་སྣང་བ་གསོ། དེ་བས་བསམ་པའི་དུས་ན་ལྷ་སའི་གླིང་ཀ་
དག་ནི་རིག་གནས་སྒྱུ་རྩལ་གྱི་གླིང་ཀ་ཞིག་ཀྱང་རེད། ཕངས་པ་
ས་པ་ཞིག་ལ་ད་ལྟ་རིམ་བཞིན་
སྲོལ་རྒྱུན་སྲོལ་བཟང་བོ་དེ་ར་རོ་བ་དང་སྒོ་བ་བཅས་ཀྱིས་ཆོ་ལོ་སྒྲུག་ས་ཞིག་ཏུ་གྱུར་པ་
མཐོང་།
འདི་ནི་གཞན་པའི་རིག་གནས་དང་ལེན་བྱས་པའི་འབྲས་བུ་སྟེ། གཞན་པའི་རིག་
གནས་དང་འབྲེལ་འདྲིས་བྱེད་དུས་རིག་གནས་ཀྱི་རྨང་གཞི་མེད་ན་མི་རིགས་ཡར་རྒྱས་
གཏོང་བ་ཕར་ཞོག་རིག་གནས་ཀྱི་རང་ཚུགས་ཀྱང་ཤོར་འགྲོ་སྟེ། རང་ཚུགས་སྐད་ཅིག་ལ་
འགྱུར་བ་དག་གིས་རིག་གནས་གསར་བ་དང་ལེན་བྱ་ཐུབ་ཀྱང་རང་ཚུགས་དེ་མ་ཐག་ཏུ་
འབོར་འགྲོའོ། །
དེ་ཡང་གཙོ་བོ་རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོའི་སྐབས་སྐུ་
ཉིད་ཀྱི་ཞབས་ལ་འབམ་གྲུམ་གྱི་སྙུན་གཞི་ཡོད་པར་བརྟེན་དེར་ཆབ་ཁྲུས་སུ་ཡང་ཡང་
ཕེབས་ནས་དབུ་གུར་ནང་བཞུགས་ཀྱི་ཡོད་པ་དང་སྙུན་གཞིར་ཕན་འབྲས་ཀྱང་ཐོན།
ཞབས་འབྲིང་རྣམས་ཀྱིས་རྒྱལ་བ་མཆོག་དབུ་གུར་ནང་བཞུགས་ན་མི་འཚམ་པས། བོད་
རབ་བྱུང་བཅུ་གསུམ་པའི་ཤིང་ཕག་སྤྱི་ལོ 1755 ལོར་ཆབ་བཞུགས་ཀྱི་ཤར་ངོས་སུ་ཕོ་བྲང་
ཐོག་སོ་གཉིས་ཡོད་པ་བསྐལ་བཟང་ཕོ་བྲང་ཐོག་མར་གསར་སྐྲུན་མཛད། དུས་དེ་ནས་
བཟུང་རྒྱལ་དབང་སྐུ་ཕྲེང་རིམ་བྱོན་སྐུ་ན་ཆུང་ངུའི་སྐབས་ནས་དབྱར་དུས་བཞུགས་
གནས་སུ་གྱུར།རྒྱལ་དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོའི་སྐབས་ཕོ་བྲང་རྒྱབ་
ངོས་ཀྱི་ཆོས་ར་དང་། མཚོ་དཀྱིལ་ཕོ་བྲང་། ནུབ་ཀྱི་གྲུ་འཛིན་ཕོ་བྲང་། ཕོ་བྲང་གི་མཐར་
52



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྕགས་རི་སེར་བོ་བཅས་གསར་སྐྲུན་མཛད།
རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོའི་སྐབས་བཟོ་སྐྲུན་རྒྱ་བསྐྱེད་
ནས་ཐོག་མའི་བསྐལ་བཟང་ཕོ་བྲང་ཐོག་སོ་གཅིག་སྤར། མཚོ་དཀྱིལ་ཕོ་བྲང་གི་རྫིང་བུ་རྒྱུ་
བསྐྱེད་དང་སྤུས་ཚད་ཇེ་ལེགས་སུ་བཏང་། 1922
1922 ལོར་ནོར་གླིང་ནུབ་ངོས་སུ་སྤྱན་གསལ་ཕོ་
བྲང་དང་བསྐལ་བཟང་ཕོ་བྲང་། བསྐལ་བཟང་བདེ་འཁྱིལ་ཕོ་བྲང་། མཐའ་འཁོར་གྱི་
ལྕགས་རི་ཆེན་མོ་སོགས་པ་འཛུགས་སྐྲུན་རྒྱུ་བསྐྱེད།
རྒྱལ་དབང་སྐུ་ཕྲེང་བཅུ་བཞི་བ་བསྟན་འཛིན་རྒྱ་མཚོའི་སྐབས་ཕོ་བྲང་ཁམས་
གསུམ་ཟིལ་གནོན་རྒྱས་སྐྲུན་གནང་བ་དང་། 1949 ལོར་རྟག་བརྟན་མི་འགྱུར་ཕོ་བྲང་
གསར་བཞེངས་མཛད། རྟག་བརྟན་མི་འགྱུར་ཕོ་བྲང་གི་ལྡེབས་བྲིས་སུ་བོད་ཀྱི་མི་བྱུང་
ལུགས་ནས་བོད་ཞི་བས་བཅིངས་བཀྲོལ་འབྱུང་ཐབས་སྐོར་གྱི་གྲོས་མཐུན་དོན་ཚན་བཅུ་
བདུན་ལ་མིང་རྟགས་བཀོད་པའི་བར་གྱི་ལོ་རྒྱུས་བྲིས་ཡོད།
ནོར་བུ་གླིང་ཀ་ནི་རྒྱལ་དབང་སྐུ་ཕྲེང་རིམ་བྱོན་གྱིས་རྒྱ་བསྐྱེད་ནས་ལྕགས་རི་ཕྱི་
ནང་གཉིས་དང་ཤར་ལྷོ་ནུབ་བྱང་ལ་རྒྱལ་སྒོ་ཆེན་པོ་རེ་ཡོད་པ། རྟེན་མཆོག་མཧཱ་ཀཱ་ལ་
བཞུགས་པའི་མགོན་ཁང་། གསུང་འབུམ་མ་ལུས་བཞུགས་སའི་ཕྱག་དཔེ་ཁང་། ཆོས་ཀྱི་སྒྲ་
ལྷང་ལྷང་ཐོས་པའི་ཆོས་ར། ཞི་དྲག་དཔོན་རིགས་དང༌། ཞབས་འབྲིང་རྣམས་ཀྱི་བཞུགས་
ཡུལ།ལྕགས་རི་ཕྱི་མའི་ནུབ་ངོས་སུ་སྐུ་སྲུང་དམག་སྒར་སོགས་ཡོད། ཕོ་བྲང་སོ་སོའི་བཟོ་
བཀོད་ལེགས་ལ་བརྗིད་ཆགས་ཤིང་ཡིད་དུ་འོང་།
1951 ལོར་བོད་ཞི་བས་བཅིང་བཀྲོལ་གྱི་གྲོས་མོལ་དོན་ཚན་བཅུ་བདུན་པ་བཀོད་
ནས་བཅིང་བཀྲོལ་དམག་བོད་དུ་སླེབས། 1959 ལོའི་ཟླ་གསུམ་པའི་ཚེས་བཅུ་ལ་ནོར་བུའི་
གླིང་ཀ་རྒྱལ་བ་དམག་ཁུལ་ཟློས་གར་ཁང་དུ་ཕེབས་དུས་མི་མང་བོས་ཁོང་བཟུང་ནས་པེ་
ཅིན་ལ་འཁྱེར་རྒྱུ་རེད་ཅེས་གཏམ་ཞིག་ཁྱབ་ནས་བཀའ་ཤག་དང་བོད་རང་སྐྱོང་ལྗོངས་
གཉིས་ཀའི་འབྲེལ་བ་ཆད་དེ་ཟིང་ཆ་ལངས་པ་
པ་སོགས་བོད་རྟེན་མཛོད་ཁང་དུ་བཤད་པའི་
ལོ་རྒྱུས་དེ་ཡང་འདི་ནས་བྱུང་།
ད་ལྟ་ངས་མཐོང་བ་ནི་ནོར་བུ་གླིང་ཀ་གཞན་པའི་གླིང་ཀ་དག་དང་མི་འདྲ་བར་
རིག་གནས་དང་ཆོས་ལུགས། ཆབ་སྲིད་བཅས་ཕྱོགས་གང་སར་འབྲེལ་བའི་གླིང་ཀ་ཁྱད་
པར་ཅན་ཞིག་ཡིན་པས་ལོ་ངོ་ཉིས་བརྒྱ་ལྷག་ཙམ་གྱི་ལོ་རྒྱུས་ལས་མེད་ཀྱང་འཛམ་གླིང་གི་
གླིང་ཀ་ཀུན་ལས་སྙན་པ་རྒྱས་པའི་རྒྱུ་མཚན་ཡང་དེ་ཡིན།
53



ཤེས་རབ་ཀྱི་ཚོམས།
མ་བཅོས་ལྷུན་གྱིས་གྲུབ་པའི་གླིང་ཀ
རྫོང་རྒྱབ་ཀླུ་ཁང་།
རྫོང་རྒྱབ་ཀླུ་ཁང་ནི་ཕོ་བྲང་པོ་ཏ་ལའི་རྒྱབ་ཏུ་ཡོད། དེ་ནི་ལྗོན་ཤིང་དུ་མས་སྐོར་
བའི་སྐྱེད་ཚལ་དང་དཀྱིལ་དུ་མཚེའུ་ཡི་དབུས་སུ་ཐོག་བརྩེགས་གསུམ་ལྡན་གྱི་ཕོ་བྲང་ཡི་
གར་འོང་བ་ཞིག་ཡིན། འདི་ནི་རྒྱལ་དབང་ལྔ་བའི་སྐུ་དུས་ཕོ་བྲང་དཀར་བོ་བཞེངས་པ་
དང་། སྡེ་སྲིད་སངས་རྒྱས་རྒྱ་མཚོས་ཕོ་བྲང་དམར་བོ་བཞེངས་སྐབས་ཨར་སྐྲུན་ལ་མཁོ་
བའི་འདམ་དང་ས་བླངས་པས་ས་དོང་བྱུང་བར་རང་བཞིན་གྱིས་ཆུ་འཁྱིལ་ནས་མཚོ་དང་
ནགས་ལྡན་པའི་རང་བཞིན་གྱི་གླིང་ཀ་ཡིད་དུ་འོང་བ་ཞིག་ཏུ་གྱུར།
རྒྱལ་བ་ཚངས་དབྱངས་རྒྱ་མཚོས་འདིར་ཀླུའི་དཀྱིལ་འཁོར་ལ་དཔེར་བླངས་ནས་
ཕོ་བྲང་བཞེངས་པས་སྔར་ལས་ལྷག་པར་ཡིད་ཀྱི་དབང་བོ་དབང་མེད་དུ་འཕྲོག་པ་ཞིག་
ཏུ་གྱུར། ལྡེབས་བྲིས་སུ་སློབ་དཔོན་ཆེན་པོ་པད་མ་འབྱུང་གནས་ཀྱི་རྣམ་ཐར་དང་པད་མ་
འོད་འབར། འགྲོ་བ་བཟང་མོ་སོགས་ཀྱི་གཏམ་རྒྱུད་རྩ་ཆེན་མང་བོ་ཡོད། ཕོ་བྲང་གི་
དབུས་སུ་མལ་གྲོ་གཟི་ཅན་གྱི་ཀླུ་དང་ཀླུ་ཆེན་བརྒྱད་ཀྱིས་བསྐོར་བའི་སྐུ་བརྙན་སོགས་
ཡོད།
བོད་ཀྱི་གླིང་ཀ་ལ་ཁྱད་ཆོས་ཤིག་ཡོད་པ་ནི་སྤྲོ་གསེང་ཆོས་དང་འབྲེལ་བར་བྱས་
ཡོད་པ་དེ་ཡིན། དེ་ནི་གླིང་ཀ་རེ་རེར་ལྷ་ཁང་བཞེངས་ཡོད་པ་དེས་གསལ་བོར་ཤེས་ཏེ།
རིག་གནས་དང་མ་འབྲེལ་བའི་གླིང་ཀ་ནི་བདག་པོས་མ་བཟུང་བའི་སྤྲོ་གསེང་ཁང་རྒྱ་
ཡན་པ་ཞིག་ལས་མ་འདས།
ས་ག་ཟླ་བའི་སྐབས་གླིང་སྐོར་བ་ཚོས་ཀོ་གྲུ་གཏོང་བཞིན་གཞས་དང་རྣམ་ཐར་
54



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བཏང་ནས་སྤྲོ་སྐྱིད་བྱེད། ནུབ་ངོས་སུ་རྒྱལ་དབང་སྐུ་ཕྲེང་བརྒྱད་པའི་སྐབས་བཞེངས་
པའི་གླང་བོ་ཆེ་བཞུགས་སའི་གླང་ཁང་དང་། དེ་ནས་ནུབ་ཙམ་ན་རྒྱལ་དབང་བཅུ་བའི་
སྐབས་བཞེངས་པའི་བྱང་ཆུབ་མཆོད་རྟེན་ཡོད།
སྐབས་འདིར་ངས་ཡིད་དུ་ཤར་ཡོང་བ་ནི་རྒྱལ་དབང་དྲུག་པ་ཚངས་དབྱངས་རྒྱ་
མཚོས 1697 ལོར་པོ་ཏ་ལ་རུ་ཁྲིར་བཀོད་ན་ཡང་། རྣམ་གཡེང་བག་མེད་ཀྱི་སྤྱོད་པ་ཁོ་ན་
མཛད་པས་སྡེ་སྲིད་དང་སྐུ་མདུན་པ་དང་མ་ཡུམ་སོགས་ཀྱིས་སྙན་བསྐུལ་ཅི་ཙམ་ཞུ་ཀྱང་
མི་གསན་པ་དང༌། སྡེ་སྲིད་ཀྱིས་གསན་སྦྱོང་གི་སྐུལ་མ་མཛད་པར་སུན་སྣང་གི་རྣམ་པ་
རྟག་ཏུ་གནང་བས་ཞུ་ས་མེད་པར་གྱུར།
1708 ལོར་སྐྱ་ཆས་བཞེས་ནས་ཉིན་མོ་རྫོང་རྒྱབ་ཀླུ་ཁང་དུ་མདའ་རྩེད་སོགས་ལ་
ཕེབས་པ་དང་མཚན་མོར་གྲོང་བའི་བུད་མེད་དག་གི་ཁྱིམ་དུ་བཞུགས་པ་སོགས་དག་སྣང་
བྱེད་དཀའ་བའི་མཛད་པ་གནང་བར་བོད་སོག་གི་མི་མང་བོ་དང་སེ་འབྲས་སོགས་དད་
པ་ལོག་པའི་གཏམ་མང་དུ་བྱུང་། ཁོང་གི་མཛད་སྤྱོད་དེ་ལྷ་བཟང་གིས་སྡེ་སྲིད་ཀྱི་གོ་ས་
འཕྲོག་པའི་སྐབས་ཕྱེས་ཤིང་། སྡེ་སྲིད་ལ་རྒྱབ་སྐྱོར་བྱེད་མཁན་ཡང་ཇེ་ཉུང་དུ་གྱུར།
མཐར་ཁོང་གི་སྤྱོད་པ་དེ་ནི་རང་ཉིད་ཀྱིས་རང་ཉིད་ཁྲི་ལས་འབེབ་པའི་སྦྱོར་བར་ཉག་
གཅིག་ཏུ་གྱུར།
དེ་དག་གི་རྐྱེན་དྲུང་འཁོར་མཐར་རྒྱས་ཏེ་ཁོས་སྐུ་ཞབས་བསླད་པ་ཡིན་ཞེས་སྡེ་
སྲིད་ཀྱིས་ལྐོག་གསོད་གཏོང་མཁན་མངགས་པ་དེས་སྡེ་སྲིད་དང་ཁོང་གཉིས་ཀའི་བར་
དུའང་འགལ་བ་ཆེན་པོ་ཆགས་ནས་མཐར་གཉིས་ཀ་རྩ་མེད་དུ་འགྲོ་བའི་ལམ་དུ་ཞུགས།
ཁོང་གི་མཛད་སྤྱོད་དེ་དག་གིས་དགའ་ལྡན་ཕོ་བྲང་ལམ་ལོག་ཏུ་འགྲོ་བའི་གཞི་བཏང་བ་
རེད།
རེ
མི་རིང་བར་ལྷ་བཟང་གི་སྡེ་སྲིད་བཀྲོངས་ཤིང་རྒྱལ་བ་ཚངས་དབྱངས་པ་ཡང་རྒྱ་
ནག་ལ་རྒྱང་ཕུད་ལ་བཏང་། རྒྱལ་དབང་སྐུ་ཕྲེང་དྲུག་པའི་སྤྲུལ་སྐུ་པད་དཀར་འཛིན་པ་ཡེ་
ཤེས་རྒྱ་མཚོ་པོ་ཏ་ལའི་ཁྲིར་བཀོད། ཁོང་རྒྱ་ནག་ཏུ་ཕེབས་པའི་དཀའ་སྡུག་ནི་ལྷ་བྱ་ཁྲུང་
55



ཤེས་རབ་ཀྱི་ཚོམས།
ཁྲུང་དཀར་མོའི་གཤོག་རྩལ་གཡོར་བ་ལྟ་བུའི་འཕྲུལ་སྣང་གི་རོལ་རྩེད་ཅིག་གཏན་ནས་
ཡིན་མི་སྲིད། ཡུལ་གཞན་དུ་དབང་མེད་དུ་འགྲིམ་དགོས་བྱུང་བའི་རྒྱལ་བའི་སྐུ་ཕྲེང་མང་
ཡང་། ཚངས་དབྱངས་པའི་ལས་དབང་འདི་ནི་བཙོན་མ་ཞིག་རྒྱང་འཕུད་ལ་བཏང་བ་མ་
ཡིན་ནམ།
བདག་ཕྱིར་དྲན་ལས་ཕྱིར་འཁོར་དུས་ཀླུ་ཁང་གི་གང་ཞིག་ཏུ་སླེབས་འདུག་ལ།
དེར་ཐོས་པ་ནི་མ་ཅང་གི་ཁྲོག་སྒྲ་དང་། ར་རོ་བའི་ཀུ་ཅོ། ད་དུང་དེང་རབས་རོལ་མོ་དག་
གིས་ཀླུ་ཁང་གི་ཕྱོགས་ཕྱོགས་སུ་ཁྱབ་འདུག་པ་ཤེས་བྱུང་།
སྐབས་འདིར་རྒྱ་ནག་གི་ཞིབ་འཇུག་པ་འགའ་རེས། ཀླུ་ཁང་ནི་སྡེ་སྲིད་ཀྱིས་ཚངས་
དབྱངས་རྒྱ་མཚོ་བག་མེད་དུ་གཏོང་བའི་ཆེད་དུ་བཞེངས་པ་རེད་ཟེར། དེ་ནི་ལོ་རྒྱུས་ལ
འཁྱོག་བཤད་འབའ་ཞིག་ཡིན་ན་ཡང་། ཀླུ་ཁང་འདིས་ད་ལྟ་སྐྱེས་པོ་ཀུན་བག་མེད་ལ་ཁྲིད་
པ་ཚངས་དབྱངས་པའི་ཆེད་དུ་བཞེངས་པས་ནོངས་སམ།
56



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཨུ་ཚུགས་ཀྱིས་འགྱིང་བའི་ལོ་རྒྱུས་ཀྱི་བདེན་དཔང་།
བོད་ཀྱི་རྡོ་རིང་།
དབུས་གཙང་དུ་མཇལ་སྐོར་ལ་ཡོང་ན་ངེས་པར་བརྗེད་མི་རུང་བ་ནི་རྡོ་རིང་ལ་
མཇལ་རྒྱུ་དེ་རེད། རྡོ་རིང་འདི་དག་རྒས་ནས་ཡོད་ཀྱང་དེའི་སྟེང་གི་ཡིག་འབྲུ་དག་ནི་ངེས་
པར་མིག་གིས་བལྟ་དགོས་ཤིང་ཡིད་ཀྱིས་བསམ་དགོས་པ་ཞིག་ཏུ་མ་ཟད། ཡིད་ཀྱི་སྣོད་དུ་
བསྐྱིལ་ནས་བརྗེད་མི་རུང་བ་ཞིག་ཀྱང་རེད། ངས་སྔོན་ཆད་རྡོ་རིང་དག་གི་ཞིབ་འཇུག་
དང་གནས་ཚུལ་མང་བོ་ཞིག་མཐོང་མྱོང་ཡོད་པས་
པས་ང་ལ་མཚོན་ན་རྡོ་རིང་རྩད་གཅོད་
བྱེད་པ་ནི་ཆེས་སྤྲོ་བའི་དོན་ཞིག་ཡིན།
ད་ལྟ་བོད་དུ་བཞུགས་པའི་རྡོ་རིང་ཉེར་བཞི་ཡོད་ཅིང་། རྡོ་རིང་འདི་དག་ནི་ལོ་
རྒྱུས་ཀྱི་བདེན་དཔང་གསོན་པོ་སྐོར་ཞིག་ཡིན་པས་སུས་ཀྱང་ཁས་མི་ལེན་ཐབས་མེད་ཡིན།
ཡིན་ན་ཡང་ང་ཚོའི་རྡོ་རིང་མང་བོ་ཞིག་རིག་གསར་སྐབས་སུ་གཏོར་བརླག་བྱས་ནས་རྩ་
མེད་དུ་བཏང་ཞིང་། སྐོར་ཞིག་ཆག་གྲུམ་དུ་བཏང་ནས་བདག་མེད་དུ་ལུས་འདུག
1
ད་ལྟ་བོད་ན་རྡོ་རིང་དང་རྡོ་བརྐོས་ཡི་གེ་ཕལ་ཆེར་ཉི་ཤུ་རྩ་བཞི་ལས་བཙན་པོའི་
སྐབས་ཀྱི་རྡོ་རིང་དང་རྡོ་བརྐོས་ཡི་གེ་ཉེར་གཅིག་དང་བསྟན་པ་ཕྱི་དར་སྐབས་ཀྱི་རྡོ་རིང་
ཡི་གེ་གསུམ་ཙམ་ཡོད། དེ་དག་སྔ་ཤོས་ཁྲི་སྲོང་ལྡེ་བཙན་གྱི་དུས་ཀྱི་རྡོ་རིང་སྟེ། དེའི་སྐབས་
སུ་བཞེངས་པའི་རྡོ་རིང་བཞི་ཡོད། ཁོང་གི་སྲས་ཁྲི་ལྡེ་སྲོང་བཙན་གྱི་སྐབས་ཀྱི་རྡོ་རིང་དགུ་
ཙམ་ཡོད་བོད་ཀྱི་ས་ཆ་སྐོར་ཞིག་ན་ཡོད་ཟེར། རལ་བ་ཅན་གྱི་སྐབས་སུ་བཞེངས་པའི་རྡོ་
རིང་ལྔ། སུས་བཞེངས་པ་མི་ཤེས་པ་གསུམ་ཙམ་ཡོད་ཟེར།
དེ་དག་ད་ལྟ་གང་དང་གང་དུ་བཞུགས་པ་ནི་ངེས་པར་ཤེས་དགོས་པ་ཞིག་ཡིན་ལ་
ལོ་རྒྱུས་ལ་ཞིབ་འཇུག་བྱེད་མཁན་ནམ་སློབ་གཉེར་བྱེད་མཁན་ཞིག་ཡིན་ན་ངེས་པར་ལྟ་
57



ཤེས་རབ་ཀྱི་ཚོམས།
སྐོར་ཞིབ་འཇུག་བྱ་དགོས་པ་ཞིག་རེད། དེ་བས་བདག་གིས་དེའི་སྐོར་ཅུང་ཞིབ་ཏུ་གླེང་
འདོད།
ཁྲི་སྲོང་གི་སྐབས་སུ་བཞེངས་པའི་རྡོ་རིང་ལས་གཅིག་བསམ་ཡས་ཀྱི་རྡོ་རིང་ཡིན་
ལ། གཅིག་ལྷ་སའི་ཞོལ་རྡོ་རིང་ཕྱི་མ་ཟེར་བ་དེ་རེད། གཅིག་ཀོང་བོའི་ཕྱོགས་སུ་ཡོད་ཅིང་
རྡོ་རིང་དེའི་ཡི་གེ་དེ་འདྲ་གསལ་བོ་མིན་ཞིང་ཞིབ་འཇུག་བྱེད་མཁན་ཡང་ཉུང་། དེའི་མིང་
ལ་ཀོང་བོའི་རྡོ་རིང་ཟེར་ཞིང་ཉིང་ཁྲི་ས་ཁུལ་སྨིན་གླིང་རྫོང་གི་གླང་དཀར་གྲོང་ཚོ་ཟེར་བ་
དེར་ཡོད། བཞི་བ་འཕྱོངས་རྒྱས་ཟམ་ཁའི་རྡོ་རིང་ཡིན་ལ། དེ་ད་ལྟ་འཕྱོངས་རྒྱས་སྲིད་
གཞུང་གི་སྒོ་རའི་ནང་དུ་རྡོ་རིང་ཞིག་ཡོད་པ་དེ་རེད་ཟེར། ད་ལྟ་དེའི་ཡི་གེ་མི་གསལ་མོད་
ཚེ་དབང་ནོར་བུའི་གསུང་འབུམ་ལས་ཁ་ཚང་བར་བཀོད་ཡོད་པ་རི་ཅར་སན་གྱིས་ཡི་གེ་
བུ་ཡིག་ཏུ་ཕབ་ཡོད།
ཁྲི་ལྡེ་སྲོང་བཙན་གྱི་སྐབས་ཀྱི་རྡོ་རིང་དགུ་ལས་
ལས་གཅིག་ནི་ལྷ་སའི་ར་མ་སྒང་དུ་ཡོད་
པའི་སྐར་ཆུང་རྡོ་རིང་ཡིན་ལ། གཉིས་པ་དེ་མལ་གྲོ་གོང་ཁའི་ཞྭ་ལྷ་ཁང་དུ་རྡོ་རིང་གཡས་
མོ་དང་གཡོན་མ་ཞེས་པའི་རྡོ་རིང་གཉིས་ཡོད། འོན་ཀྱང་ད་ལྟ་རྡོ་རིང་གཅིག་མ་གཏོགས་
མེད་པར་བཤད། གཅིག་ཀོང་བོའི་རྒྱུད་ལ་ཡོད་པའི་ཀོང་བོ་གཡུང་དྲུང་འཛིན་ཟེར་ས་
དེར་ཡོད་ཀྱང་བྲག་བརྐོས་ཡི་གེ་ཡིན། དེ་ནི་ཀོང་དཀར་རྗེ་ལ་དམིགས་བསལ་གྱི་ཐོབ་ཐང་
གནང་བའི་ཡི་གེ་ཞིག་རེད། ད་དུང་ཆབ་མདོ་རྫོང་གི་བྲག་གཡབ་ན་འདན་མ་བྲག་རྩེ་ཟེར་
བར་ཡི་གེ་ཞིག་དང་། ལྷོ་ཁ་ལྷོ་བྲག་རྫོང་གི་རྡོ་ཆུང་དང་རྣམ་ཐང་ཟེར་བའི་ལུང་བ་ཞིག་
ཡོད་པ་དེའི་གཡས་གཡོན་ལ་བྲག་བརྐོས་ཡི་གེ་གཉིས་ཡོད། མཚོ་སྔོན་ཡུལ་ཤུལ་གྱི་འབིས་
རྣམ་སྣང་གི་སྐུ་བརྙན་དང་བྲག་བརྐོས་ཡི་གེ་ཞིག་དང་སྐྱེ་རྒུའི་མདོའི་ལེབ་ཁོག་ཏུ་སངས་
རྒྱས་ཀྱི་སྐུ་དང་ཚེ་དཔག་མེད་ཀྱི་རྡོ་བརྐོས་ཡི་གེ་ཞིག་ཡོད།
ཁྲི་རལ་གྱི་སྐབས་སུ་བཞེངས་པའི་རྡོ་རིང་ཡི་གེ་ལྔ་ལས་གཅིག་ནི་འཕྱོངས་རྒྱས་ཀྱི་
ཁྲི་ལྡེ་སྲོང་བཙན་གྱི་བང་སོའི་མདུན་གྱི་རྡོ་རིང་ཡིན་ལ། གཉིས་པ་གཙུག་ལག་ཁང་གི་
མདུན་དུ་ཡོད་པའི་རྒྱ་བོད་མཇལ་འདུམ་རྡོ་རིང་དང་། གསུམ་པ་དེ་ལྟ་མཚུར་ཕུ་དགོན་
པའི་ནང་དུ་ཡོད་པའི་མཚུར་ཕུ་རྡོ་རིང༌། བཞི་བ་ལྷ་རྩེ་ཁྲོམ་ཆེན་ཁུལ་ལ་ཡོད་པའི་ཁྲོམ་
ཆེན་རྡོ་རིང་ཞེས་པ་དེ་རེད། ལྔ་བ་མངའ་རིས་སྟོད་ཀྱི་པུ་ཧྲེང་ལ་ཡོད་པའི་རྡོ་རིང་ཞིག་
58



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཡོད། དེ་ལ་མང་ཆེ་བས་སྤྱན་རས་གཟིགས་ཀྱི་རྡོ་རིང་ཞེས་འབོད་ཀྱིན་ཡོད་པ་རེད།
ད་དུང་སུས་བཞེངས་གསལ་བོ་མི་ཤེས་པའི་རྡོ་རིང་གཉིས་དང་བྲག་བརྐོས་ཡི་གེ་
གཅིག་སྟེ་གསུམ་ཡོད་པ་ལས་གཅིག་ནི་འཇང་ས་དམ་ཁུལ་ཏེ་དེང་སང་ཡུན་ནན་ཞིང་
ཆེན་ལིས་ཅིང་ནས་གསར་དུ་རྙེད་པའི་རྡོ་བརྐོས་ཡི་གེ་དེ་ཡིན་ལ། གཉིས་པ་ནི་ལྷ་སའི་
བྲག་ཡེར་བའི་ལྷ་ཁང་ནས་རྙེད་པའི་རྡོ་ལ་བརྐོས་པའི་ཡི་གེ་དེ་རེད། གསུམ་པ་ནི་ཉེ་ཆར་
ཀོང་བོ་རྒྱ་མདར་ཡོད་པའི་བྲག་བརྐོས་ཡི་གེ་ཞིག་རྙེད།
བསྟན་པ་ཕྱི་དར་གྱི་སྐབས་སུ་བཞེངས་ཤིང་། ལོ་རྒྱུས་ཀྱི་དོན་སྙིང་ལྡན་པའི་རྡོ་
རིང་ཡི་གེ་གསུམ་ཡོད་པ་ལས་གཅིག་ནི་བསྟན་པ་ཕྱི་དར་སྐབས་ཀྱི་སློབ་གནས་ཚུལ་
ཁྲིམས་ཀྱི་སློབ་མ་ཞང་སྣ་ནམ་ཡེ་ཤེས་རྡོ་རྗེས་བཞེངས་པའི་འཕན་ཡུལ་སྟོད་རྒྱལ་ལྷ་ཁང་
གི་རྡོ་རིང་རེད། གཉིས་པ་ནི་ལྷ་ས་གྲོང་ཁྱེར་གྱི་ཁོངས་སུ་གཏོགས་པའི་སྟོད་ལུང་བདེ་ཆེན་
རྫོང་གི་ར་ཚགས་དགོན་ཟེར་བར་ཡོད་པའི་ར་ཚགས་རྡོ་རིང་དང༌། གསུམ་པ་ནི་ལྷོ་ཁ་གྲ་
ནང་རྫོང་གི་ཁོངས་གཏོགས་གྲྭ་བཞི་སྨོན་འདུན་གླིང་གི་ཉེ་འདབས་ཀྱི་གྲོང་ཚོ་ཞིག་གི་
ནང་དུ་ཡོད་པ་རེད། བཞི་བ་ནི་གཡོ་དགེ་ལུང་བར་བྱུང་བའི་རྡོ་རིང་གི་ཡི་གེ་རེད། རྡོ་རིང་
དེ་ལས་ཡི་གེ་བཤུས་ནས་ཕྱིར་ས་འོག་ཏུ་སྦས་ཟེར་སྲོལ་ཡོད་ཅིང་། མ་ཕྱི་ཡི་གེ་དེ་སྐུ་འབུམ་
དགོན་པ་ནས་རྙེད། འོན་ཀྱང་། དེའི་མ་ཕྱི་སྔོན་གྱི་བརྡ་རྙིང་མ་ཡིན་པར་ད་ལྟའི་ཡི་གེར་
ཕབ་ཡོད།
དེ་དག་ལས་བོད་ཀྱི་ལོ་རྒྱུས་ཀྱི་ནོར་འཁྲུལ་མང་བོ་ཞིག་ལ་ཡོ་བསྲང་བྱ་ཐུབ་ཅིང་།
གཉའ་ཁྲི་བྱོན་ཚུལ་དང་ཆོས་ལུགས་དར་སྤེལ་བཏང་བ། བཙན་པོའི་གཉེན་ཉེ་དང་བྲོ་
བོར་ཚུལ། བོད་ཀྱི་དམག་དཔུང་གིས་གཞན་ཆ
ཆམ་པ་ཕབ་པའི་ཚུལ། རྒྱ་བོད་ཀྱི་འབྲེལ་བ་
སོགས་གནད་དོན་མང་བོ་ཞིག་གསལ་བོ་བཤད་ཐུབ་པས་རིན་ཐང་ཆེན་པོ་ཞིག་ཡིན་ལ།
ལོ་རྒྱུས་ཀྱི་བདེན་དཔང་བླ་ན་མེད་པ་ཞིག་ཀྱང་ཡིན།
2
བོད་ཀྱི་རྡོ་རིང་ལ་ཞིབ་འཇུག་གནང་མཁན་གྱི་ཐོག་མ་ཕལ་ཆེར་དཔའ་བོ་གཙུག་
ལག་ཕྲེང་བ་ཡིན་པར་མཐོང་སྟེ་ཁོང་གིས་ཆེད་དུ་བཀའ་གཙིགས་ཀྱི་ཡི་གེ་ཆོས་
མཁས་པའི་དགའ་སྟོན་དུ་བཀོད་ཡོད་ལ། རྒྱལ་དབང་ལྔ་བས་ཀྱང་དབོན་ཞང་རྡོ་རིང་ལ་
59



ཤེས་རབ་ཀྱི་ཚོམས།
ཞིབ་འཇུག་བྱས་པའི་རྟགས་ཡོད། ཡིན་ན་ཡང་། རྡོ་རིང་གི་ཡི་གེ་མ་ཕྱིར་བཀོད་ནས་ཞིབ་
འཇུག་བྱེད་མཁན་ནི་བོད་ལ་མཚོན་ན་ཀ་ཐོག་ཚེ་དབང་ནོར་བུ་ཟེར་བ་དེ་ཡིན་པ་ལས་
དགེ་འདུན་ཆོས་འཕེལ་མིན། ཁོང་ནི་དུས་རབས་བཅོ་བརྒྱད་ནང་རྒྱལ་བ་བསྐལ་བཟང་
རྒྱ་མཚོ་དང་དུས་མཉམ་པའི་མཁས་པ་ཆེན་པོ་ཀ་ཐོག་ཚེ་དབང་རིག་འཛིན་ནོར་བུ་ཞེས་
པ་དེ་རེད། ཁོང་ནི་ལོ་རྒྱུས་ཀྱི་མཁས་པ་ཆེན་པོ་ཞིག་སྟེ་ཁོང་གི་མངའ་རིས་གུང་ཐང་སྨད་
ཀྱི་གདུང་རབས་སྐོར་ཡོད་ཅིང་། ཁོང་གི་གསུང་འབུམ་ནང་རྡོ་རིང་ཡི་གེ་དྲུག་བཀོད་པ་
ལས་འཕྱོངས་རྒྱས་ཟམ་ཁར་ཡོད་པའི་རྡོ་རིང་ཡི་གེ་ཁ་ཚང་བར་བཀོད་ཡོད། དེ་མིན་ན་ད་
ལྟ་ཡི་གེ་བསུབ་འདུག་པས་དེ་དག་མཐོང་ཐབས་བྲལ་བ་རེད། རྗེས་ཀྱི་ཞིབ་འཇུག་པ་ཀུན་
གྱིས་ཁོང་གི་གསུང་ལ་བརྟེན་ནས་ད་གཟོད་འཕྱོངས་རྒྱས་ཟམ་ཁའི་རྡོ་རིང་ཤེས་ཤིང་ཞིབ་
འཇུག་བྱ་ཐུབ་པ་བྱུང་བ་རེད།
བོད་ཀྱི་རྡོ་རིང་གི་རིན་ཐང་འདི་ཕྱི་གླིང་གི་མཁས་པའི་སྔར་ནས་ཤེས་ཡོད་པ་རེད།
188) ལོ་ནས་པུ་ཞི་ཨེར་ལགས་ཀྱིས་ཆེད་རྩོམ་ལས་རྡོ་རིང་ལ་ཞིབ་འཇུག་བྱས་པ་དང་དེ་
དང་མཉམ་དུ་ཧྲི་ཧྲི་ལན་ཁུ་དང་ལོ་ཀྲིན་ཡིས་ཝ་ཏི་ཨེར་སོགས་ཀྱིས་ཀྱང་ཞིབ་འཇུག་བྱས་
པ་རེད།
ནུབ་ཕྱོགས་ལས་རྡོ་རིང་ལ་ཞིབ་འཇུག་གི་གྲུབ་འབྲས་གཟེངས་སུ་མཐོ་བ་ཞིག་ནི་
དབྱིན་ཇི་བ་རི་ཅར་སན་རེད། ཁོང་ནི 1936 ལོ་ནས 1949 ལོ་བར་དུ་དབྱིན་ཇི་དང་རྒྱ་གར་
སྲིད་གཞུང་གི་གཞུང་ཚབ་པ་བྱས་ནས་ལྷ་སར་བསྡད་པའི་དཔོན་རིགས་ཤིག་རེད་ དེ་
བས་ཁོང་གིས་བོད་ཀྱི་ས་གནས་ཁག་ལ་བསྐྱོད་ནས་རྡོ་རིང་ཡི་གེ་བཤུས་ཤིང་ཞིབ་འཇུག་
བྱས།
1949 ལོ་རི་ཅར་སན་གྱིས་རྡོ་རིང་ཞིབ་འཇུག་གི་ཆེད་རྩོམ་མང་བོ་སྤེལ། 1956) ལོར་
ཏུའུ་ཅིས་ཀྱང་རྡོ་རིང་ལ་ཞིབ་འཇུག་གི་ཆེད་རྩོམ་སྤེལ། 1952 ལོར་ཡང་རི་ཅར་སན་གྱིས་རྡོ་
རིང་ལ་ཞིབ་འཇུག་གི་དཔྱད་རྩོམ་སྤེལ་ཅིང་། 1956 ལོར་ཨ་རིའི་རྒྱ་ནག་པ་ལི་ཀོས་ཧྲིང་གིས་
ཀྱང་དེའི་ཕྱོགས་ཀྱི་རྩོམ་ཡིག་སྤེལ། 1952 ནས 1984 ལོའི་བར་དུ་རི་ཅར་སན་གྱིས་བོད་ཀྱི་རྡོ་
རིང་གི་སྐོར་གྱི་དཔེ་ཆ་གཉིས་དབྱིན་ཡིག་གི་ལམ་ནས་པར་བསྐྲུན་བྱས་པ་རེད།
1982 ལོའི་རྗེས་སུ་ཀྲུང་དབྱང་མི་རིགས་སློབ་གྲྭ་ཆེན་མོའི་རྒྱ་ནག་པ་བོད་རིག་པའི་
60



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མཁས་པ་དབང་རྒྱལ་གྱིས་རྒྱ་ཡིག་གི་བོད་ཀྱི་རྡོ་རིང་ཡི་གེ་ཞེས་པའི་དེབ་བཏོན་པ་
དང 1984 ལོར་ཁོང་དང་རྒྱ་ནག་པ་བསོད་ནམས་སྐྱིད་གཉིས་ཀྱིས་རྡོ་རིང་ཡི་གེ་ལ་ཞིབ་
འཇུག་བྱས་ཏེ་བོད་ཀྱི་རྡོ་རིང་དང་དྲིལ་བུའི་ཁ་བྱང་ཟེར་བའི་བོད་ཡིག་དཔེ་ཆ་
པེ་ཆ་ཞིག་པར་
དུ་བསྐྲུན་ཅིང་རྒྱ་ཡིག་གི་དཔེ་ཆའང་པར་དུ་བསྐྲུན། དེའི་རྗེས་སུ་རིམ་བཞིན་གཉའ་ཀོང་
དཀོན་མཆོག་ཚེ་བརྟན་དང༌། ཆབ་སྤེལ་ཚེ་བརྟན་ཕུན་ཚོགས། པད་མ་འབུམ། ཚེ་རིང་
ཆོས་རྒྱལ། ཟླ་བ་ཚེ་རིང་སོགས་རྡོ་རིང་རེ་གཉིས་ལ་དཔྱད་པ་གཏོང་བའི་བོད་མི་མང་བོ་
བྱུང་མོད། འོན་ཀྱང་ཕྱོགས་ཡོངས་ནས་ཞིབ་འཇུག་ཁ་ཚང་ཞིག་བྱས་པ་ནི་ཆབ་འགག་རྟ་
མགྲིན་ལས་མེད། ཁོང་གིས་བོད་ཀྱི་རྡོ་རིང་ཚང་མར་ཞིབ་འཇུག་བྱས་ཏེ་དུས་དེབ་སོ་སོ་
བཀོད་ཅིང་མི་རིང་བར་རྡོ་རིང་ཡི་གེ་ཞིབ་འཇུག་གི་དེབ་དེ་པར་བསྐྲུན་བྱ་ངེས་རེད།
3
བདག་ད་རེས་དབུས་གཙང་ལ་མཇལ་སྐོར་བྱེད་དུས་རྡོ་རིང་སྐོར་ཞིག་མཐོང་
བྱུང་། དེ་ནི་བདག་ལ་མཚོན་ན་ཆེས་བསོད་ནམས་ལྡན་པ་ཞིག་ཡིན་སྙམ་ནས་དགའ་བ་
སྒོམ་གྱིན་ཡོད། ཐེངས་འདིར་ངས་མཐོང་བ་ནི་པོ་ཏ་ལའི་སྐས་མགོར་ཡོད་པའི་རྡོ་རིང་
གཉིས་དང་། ཞོལ་རྡོ་རིང་། དབོན་ཞང་རྡོ་རིང་། དེའི་གཡོན་དུ་ཡོད་པའི་རྡོ་རིང་། སྐར་
ཆུང་རྡོ་རིང༌། བསམ་ཡས་རྡོ་རིང་། ཁྲི་སྲོང་ལྡེ་བཙན་གྱི་བང་སོའི་མདུན་གྱི་རྡོ་རིང་བཅས་
བརྒྱད་མཐོང་བ་ལས། པོ་ཏ་ལའི་མདུན་གྱི་རྡོ་རིང་གཉིས་དང་གཙུག་ལག་ཁང་གི་མདུན་
གྱི་རྡོ་རིང་ཆིན་རྒྱལ་རབས་ཀྱིས་བཙུགས་པ་ལས་གཞན་རྣམས་བོད་བཙན་པོའི་སྐབས་ཀྱི་
རྡོ་རིང་རེད།
ད་དུང་འགྲོ་འདོད་རུང་འགྲོ་མ་ཐུབ་པ་ནི་ཞྭ་ལྷ་ཁང་དང༌། འུ་ཤིང་དོ། ར་ཚགས་
དགོན་པ་བཅས་ཡིན་མོད་དུས་ཚོད་ཀྱི་དབང་གིས་འགྲོ་མ་ཐུབ་པས་ཕངས་སེམས་ཆེ།
རྗེས་མར་བདག་ངེས་པར་དེ་དག་ལ་མ་
མཇལ་བར་འགྲོ་ངེས་ཡིན་ལ། དེ་དག་གི་སྐོར་རྗེས་སུ་
ཁྱེད་ལ་ཞུ་ཆོག
(1)
པོ་ཏ་ལར་མཇལ་མ་ཐག་ཏུ་མཇལ་འདོད་པ་ནི་ཞོལ་རྡོ་རིང་ཕྱི་མ་འདི་ཡིན་ཏེ།
ཞོལ་རྡོ་རིང་ཕྱི་མ་ནི་ཕོ་བྲང་གི་རྡོ་སྐས་ཀྱི་རྡོ་རིང་དེ་ལ་བལྟས་ནས་བཤད་པ་ཡིན། འོན་
61



ཤེས་རབ་ཀྱི་ཚོམས།
ཀྱང་རྡོ་རིང་ནང་མའི་སྟེང་དུ་ཡི་གེ་མེད་པས་ལོ་རྒྱུས་ཀྱི་དཔང་བོ་བྱེད་ཐབས་མེད། བོད་
ཀྱི་རྡོ་རིང་ལས་ཆེས་རིན་ཐང་ཆེ་བ་ནི་རྡོ་རིང་ཕྱི་མ་དང་དབོན་ཞང་རྡོ་རིང་གཉིས་ཡིན།
དེ་གཉིས་ནི་བོད་ཀྱི་ལོ་རྒྱུས་ཀྱི་བདེན་དཔང་ཆེས་གལ་ཆེ་བ་ཞིག་ཡིན། ལྷག་པར་རྡོ་རིང་
འདི་ནི་ད་ལྟ་བོད་དུ་ཡོད་པའི་ཆེས་སྔ་ཤོས་ཀྱི་རྡོ་རིང་ཡིན།
པོ་ཏ་ལར་མཇལ་ནས་ཐང་ཆེན་ལ་སླེབས་དུས་ར་བ་ཆུང་ངུ་ཞིག་བསྐོར་ནས་སྡོང་
གསེང་དུ་ཁེར་རྐྱང་དུ་འགྱིང་བའི་རྡོ་རིང་ཞིག་མཐོང་བ་དེ་རྡོ་རིང་ཕྱི་མ་ཡིན་མོད། ཆེད་
དུ་སོང་ནས་ཡི་གེ་ཀློག་པའི་གོ་སྐབས་མི་འདུག ཡིན་ན་ཡང་། རྒྱང་ནས་བལྟས་ན་རྩེ་མོར་
ཆར་ཁེབས་དང་ཏོག་ཡོད་པའི་རྡོ་རིང་དེའི་ངོས་གསུམ་ལ་བོད་ཡིག་འཁོད་ཡོད་པ་མཐོང་
ཐུབ། དཔྱད་གཞིའི་ཡིག་ཆ་ལ་བཀོད་པ་ལྟར་ན་ནུབ་ངོས་སུ་ཡིག་ཕྲེང 68 དང་། ཤར་ངོ
སུ་ཡིག་ཕྲེང 16 ལྷོ་ངོས་སུ་ཡིག་ཕྲེང 74 ཡོད་ཅིང་། བྱང་ངོས་སུ་ཡི་གེ་འཁོད་མེད། ངས་རྒྱུང་
རིང་ནས་དེ་ལ་ལྟ་བཞིན་སྔོན་གྱི་ལོ་རྒྱུས་ཕྱིར་དྲན་བྱས་པ་ཡིན།
སྟག་སྒྲ་ཀླུ་ཁོང ནི་བཙན་པོ་ཁྲི་སྲོང་ལྡེ་བཙན་གྱི་བློན་ཆེན་གཙོ་ཆེ་བ་ཞིག་ཡིན་
ཞིང་། སྤྱི་ལོ 763 ལ། བཙན་པོས་སྟག་སྒྲ་ཀླུ་ཁོང་ལ་བོད་དམག་ཁྲི་ཉི་ཤུ་དང་བཅས་རྒྱ་ནག་
རྒྱལ་བོའི་ཕོ་བྲང་ཁྲང་ཨན་ལ་དཔུང་འཇུག་བྱེད་པར་མངགས། ཁོས་ཐང་གི་རྒྱལ་ས་ཕབ་
ནས་གོང་མ་གསར་བ་ཞིག་བསྐོས་ཏེ་བོད་ལ་ལོ་ཐང་དབུལ་བར་ཁས་བླངས། ཉིན་བཅོ་ལྔ་
ལ་སྟོན་མོ་བྱས་ནས་སླར་ཕྱིར་ལོག་རྗེས། བཙན་པོས་ཁོང་གི་བྱས་རྗེས་ལ་བསྟོད་བསྔགས་
བྱེད་ཕྱིར་རྡོ་རིང་འདི་བཙུགས་པ་རེད། དེ་ནི་རྒྱའི་ལོ་རྒྱུས《སྐྱོང་རོགས་གསལ་བའི་མེ་
ལོང སོགས་དང ཏུན་ཧོང་ནས་ཐོན་པའི་བོད་ཀྱི་གནའ་རབས་ལོ་རྒྱུས་ཡིག་ཆར》 ཡང་
གསལ།།
དུང་དཀར་བློ་བཟང་འཕྲིན་ལས་ཀྱིས་བཀའ་གཙིགས་ཡི་གེ་འདིས་དོན་གནད་
ཁག་བཞི་གསལ་བཤད་བྱེད་ཐུབ་ཟེར། དེ་བཞི་ནི་ཞིབ་འཇུག་དང་འབྲེལ་བ་ཡོད་པའི་
གནད་དོན་གལ་ཆེན་བཞི་སྟེ། (1)བྱས་རྗེས་ཡོད་པའི་བློན་པོ་ལ་ས་ཞིང་དང་། འབྲོག་ཐང་།
《
ཁྲི་སྲོང་ལྡེ་བཙན་སྐབས་བློན་པོ་སྟག་སྒྲ་ཀླུ་ཁོང་དང་སྟག་ར་ཀླུ་གོང་གཉིས་ཡོད་པ ས་ནོར་
ཉེན་ཆེན་པོ་ཡོད། སངས་རྒྱས་ཆོས་ལ་མི་དགའ་བའི་བློན་པོ་ནི་སྟག་ར་ཀླུ་གོང་ཡིན་ནོ། །
62



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཕྱུགས་རིགས་བྲན་གཡོག་བཅས་མི་རབས་ནས་མི་རབས་བར་བརྒྱུད་འཛིན་བྱས་ཆོག་
པའི་བྱ་དགའ་སྤྲོད་པ་དང་། རབས་ཆ་
ས་ཆད་ན་མུ་མཐུད་ནས་གཉེན་འབྲེལ་གཞན་དག་ལ་
གནང་བ། (2)བྱས་རྗེས་ཡོད་པའི་བློན་པོའི་མི་རྒྱུད་ཀྱི་ནང་ནས་བཙན་པོ་ལ་ངོ་ལོག་བྱེད་
མཁན་བྱུང་ན་ཉེས་ཅན་དེ་རང་ལ་ཁྲིམས་གཅོད་བྱེད་པ་ལས། ཁྱིམ་ཚང་གི་བུ་ཚ་དང་སྤུན་
མཆེད་གཞན་དག་ལ་ཞོར་འདྲུད་མི་བྱེད་པ། (3) བློན་པོ་འབལ་ལྡོང་ཚབ། ལང་མེས་
གཟིགས་གཉིས་ཀྱིས་རྒྱལ་བོ་ཁྲི་ལྡེ་གཙུག་བཙན་བཀྲོངས་པ་དང་རྒྱལ་བོ་ཁྲི་སྲོང་ལྡེ་བཙན་
ཡང་བཀྲོང་རྩིས་བྱས་པའི་གནས་ཚུལ་བློན་པོ་སྟག་སྒྲ་ཀླུ་གོང་གིས་ཤེས་ནས་རྒྱལ་བོ་ལ་
ཞུས་རྗེས་བློན་པོ་གཉིས་སྲོག་ཐོག་ཏུ་བཏང་བ། (4)བློན་པོ་སྟག་སྒྲ་ཀླུ་གོང་གིས་དམག་
དཔོན་བྱས་ཏེ་ཐང་རྒྱལ་རབས་ཀྱི་མངའ་ཁོངས་སུ་དམག་དྲངས་པ་དང་། རྒྱལ་ས་ཁྲང་
ཨན་བླངས་པ་གོང་མ་ཧྲུན་ཀྲོའུ་ལ་བྲོས་པའི་སྐོར་བཅས་གསལ་བར་བཤད་པ་བཅས་སོ།
རྡོ་རིང་འདིའི་ཡི་གེ་ནི་བོད་ཀྱི་ན་གཞོན་དག་གིས་ངེས་པར་བཀླག་དགོས་པ་ཞིག་
དང་དེ་ལ་བརྟེན་ནས་སྐབས་དེའི་ལོ་རྒྱུས་དེར་ཕྱིར་དྲན་བྱ་དགོས་པ་ཞིག་ཀྱང་རེད། རྡོ་
རིང་འདི་ལས་སྙིང་གི་སྤོབས་པ་མཁའ་ལ་འཕྱོ་བར་བྱེད་ངེས་ཀྱང་ད་ལྟ་ལྷ་ས་ལ་མཇལ་
སྐོར་བྱེད་པའི་བོད་མི་དག་གིས་འདི་ནི་རྡོ་རིང་ཤི་རོ་ཞིག་ཡིན་པར་འདོད་ནས་སུས་ཀྱང་
ཁ་ཡ་བྱེད་ཀྱིན་མི་འདུག དེ་ལྟར་དོ་སྣང་ཅི་ཡང་མེད་པའི་རིན་ཐང་བྲལ་བའི་ལོ་རྒྱུས་ཀྱི་
བདེན་དཔང་མང་བོ་ཞིག་རྩ་མེད་དུ་སོང་ནས་ད་ལྟ་ལོ་རྒྱུས་ལ་རྫུན་བཟོ་བྱེད་པའི་དུས་ལ་
སླེབས་པ་རེད།
རྡོ་རིང་འདི་ཀློག་དུས་སྐྱ་དམག་འབུམ་ཕྲག་རླུང་དམར་གྱི་འཁོར་ལོ་བཞིན་དུ་རྒྱུ་
བའི་སྣང་བ་ཞིག་བྱུང་ལ། ས་གཞི་གཉིད་ལས་སློང་བ་ལྟ་བུའི་རྟ་ཕོའི་རྨིག་སྒྲ་དང་དཔའ་
བོའི་ངར་སྐད་ཀྱང་ཐོས་ཐུབ་པ་རེད། སྐབས་འདིར་ངས་ཐང་ཡིག་ལས། བྷོད་རྣམས་ཁྲེལ་
དང་ངོ་ཚ་མེད་པར་གསལ་བོར་ཤེས། ལྷ་དང་དཔང་དུ་གསོལ་ཏེ་ཕན་ཚུན་ལ་བློས་འཁེལ་
བའི་ངང་ཕེན་ལེང་དུ་མཇལ་དུམ་བྱེད་སྐབས་ཀྱང་ཁོ་ཚོས་གཡོ་བྱས། དེ་ལས་སེམས་རྒྱུད་
བཟང་ཞིང་བློ་རྩ་དཀར་བོའི་སྒོ་ནས་བྷོད་ལ་དབང་དུ་བསྒྱུར་མི་ནུས་པ་གསལ། ཁུང་ཙི་ན་
རེ། “ ཀླ་ཀློར་རྗེ་བོ་ཡོད་པ་ལས། །རྒྱ་ལ་རྗེ་བོ་མེད་པ་དགའ། ” ཞེས་གསུངས་པ་ཅིས་མ་
བདེན། ཞེས་གསུངས་པ་དེ་སླར་ཡང་དྲན་བྱུང་།
63



ཤེས་རབ་ཀྱི་ཚོམས།
(2)
བོད་ཀྱི་དགོན་པ་དང་བོ་བསམ་ཡས་ཡིན་ལ། སློབ་གྲྭ་ཆེན་མོའི་དང་བོ་ཡང་བསམ་
ཡས་རེད། ལྷ་ས་སྲིད་ཀྱི་ལྟེ་བ་ཡིན་ན་བསམ་ཡས་རིག་གནས་ཀྱི་ལྟེ་བར་གྱུར་ཡོད་པ་རེད།
བསམ་ཡས་གཙུག་ལག་ཁང་གི་རྡོ་རིང་ནི་སློབ་གྲྭ་ཆེན་མོ་འདིའི་མཚོན་བྱེད་གལ་ཆེན་
ཞིག་རེད།
རྡོ་རིང་འདི་ནི་བཙན་པོ་ཁྲི་སྲོང་ལྡེ་བཙན་གྱིས་བསམ་ཡས་གཙུག་ལག་ཁང་
བཞེངས་པའི་ལོ་རྗེས་མ་སྤྱི་ལོ 768 ལོར་བཙུགས་ཤིང་། བསམ་ཡས་ལ་ཕེབས་མྱོང་བའི་
མཇལ་བ་ཞིག་ཡིན་ན་རྡོ་རིང་དེ་མཐོང་ཡོད་ངེས། ཡིན་ན་ཡང་། སུ་ཞིག་གིས་དེ་ནི་ཁྲི་སྲོང་
ལྡེ་བཙན་གྱིས་རང་གི་བུ་རབས་ཚ་བརྒྱུད་ལ་བཞག་པའི་ཞལ་ཆེམས་ཡིན་པ་ཡིད་ལ་དྲན་
མི་སྲིད།
རྡོ་རིང་ནི་ཡི་གེ་འགའ་རྡོ་ལ་བརྐོས་པ་ཙམ་མ་ཡིན་པར་རྒྱལ་བོ་ཞིག་གི་རེ་བ་དང་
ཆབ་སྲིད་ཅིག་གི་འགྲོ་ཕྱོགས་བཀོད་པ་ཞིག་རེད། དེ་བས་བདག་གིས་རྡོ་རིང་གི་ཡི་གེ་ཀློག་
ཚེ་ཁྲི་སྲོང་ལྡེ་བཙན་དངོས་ཀྱི་ཞལ་གསུང་ལ་ཉན་པ་ལྟ་བུའི་སྣང་བ་བྱུང་།
“ ལྷ་ས་དང་བྲག་དམར་གྱི་གཙུག་ལག་ཁང་ལ་སོགས་པར་སྐུ་གསུང་ཐུགས་ཀྱི་
རྟེན་བཞེངས་བྱས་ཤིང་དམ་པའི་ཆོས་མཛད་པའི་ཚུལ་འདི་དུས་ནམ་ཡང་རྒྱུན་ཆད་དུ་མི་
འཇུག་པ་དང་འཐོར་ཞིག་ཏུ་མི་འགྲོ་བར་བྱ་དགོས། འདི་དག་ལ་མཐུན་རྐྱེན་དུ་ཕུལ་བའི་
དངོས་པོ་དག་ཇེ་ཉུང་དང་ཡུན་ཐུང་བར་བཏང་མི་ཆོག དེང་ཕྱིན་ཆད་བཙན་པོའི་
གདུང་རྒྱུད་རིམ་བྱོན་རེ་རེ་ནས་ཀྱང་བཙན་པོ་ཡབ་སྲས་ཀྱི་མཛད་ཚུལ་བཞིན་དུ་ཁས་
ལེན་དམ་བཅའ་བྱ་དགོས། ”
ཡི་གེ་དེ་ཀློག་གིན་བདག་ལ་ཕངས་སེམས་ཤིག་སྐྱེས་བྱུང་། ཕངས་སེམས་དེ་ནི་
སངས་རྒྱས་ཆོས་དང་འབྲེལ་བ་ཙམ་མ་ཡིན་པར་བོད་ཀྱི་ཆབ་སྲིད་དང་རིག་གནས་བཅས་
ཕྱོགས་མང་བོར་འབྲེལ་ཡོད་པ་དེ་རེད། གལ་ཏེ་བཙན་པོ་གླང་དར་མ་ཨུ་དུམ་བཙན་གྱིས་
ཁྲི་སྲོང་གི་ཞལ་གསུང་འདི་བརྩི་བ་ཡིན་ན་བོད་བཙན་པོའི་རྒྱལ་རབས་ཐོར་ཞིག་ཏུ་མི་
འགྲོ་བ་དང་བོད་མགོ་ནག་གི་མགོ་ལ་ཡོང་བའི་སྡུག་བསྔལ་དེ་དག་ཀྱང་གཏན་ནས་ཡོད་
མི་སྲིད།
64



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ངའི་སེམས་ལ་དེ་ལྟར་དྲན་བཞིན་དུ་ཁྲི་ལྡེ་སྲོང་བཙན་གྱི་མཁྱེན་རྒྱ་ལ་ཧ་ལས་བྱུང་།
ཡིན་ན་ཡང་། བཙན་པོ་ཡབ་སྲས་དང་རྗེ་བོ་བློན་པོ་ཀུན་གྱིས་ཁས་བླངས་ཏེ་མནས་མནན་
པའི་དམ་ཚིག་དེ་ཐོར་དུས་བོད་ཀྱི་རྒྱལ་ཁམས་ཀྱང་ཐོར་སོང་བ་ཤེས་བྱུང་།
(3)
ཁྲི་ལྡེ་སྲོང་བཙན་གྱི་བང་སོའི་མདུན་གྱི་རྡོ་རིང་ལ་མཇལ་དུས་ངའི་ཡིད་ལ་སྨྲ་མི་
ཤེས་པའི་སྣང་བ་ཞིག་རྒྱུས་བྱུང་། དེ་ནི་བདག་ཁོ་ནའི་ཉམས་སུ་མྱོང་བ་ལས་ཐབས་གཞན་
གང་ཡང་མི་འདུག རྡོ་རིང་དེ་ད་ལྟ་ཡང་ལྷོ་ཁའི་འཕྱོངས་རྒྱས་མུ་ར་རིའི་འདབས་སུ་ཡོད་
ཅིང་། དེར་ཡིག་ཕྲེང 47 ཡང་པ་ངང་། རྡོ་རིང་གི་སྨད་དུ་ཡོད་པའི་ཡི་གེ་མང་ཆེ་བ་ནི་ཡལ་
ནས་གསལ་བོ་མི་འདུག འོན་ཀྱང་དེའི་ཡི་གེ་རྒྱ་ནག་པ་དབང་རྒྱལ་དང་བསོད་ནམས་
སྐྱིད་གཉིས་ཀྱིས་བསྒྲིགས་པའི་བོད་ཀྱི་རྡོ་རིང་ཡི་གེ་དང་དྲིལ་བུའི་ཁ་བྱང་ལ་བཀོད་ཡོད་
མོད། དེ་ལས་ཐིག་ཕྲེང 47 མ་གཏོགས་བཀོད་མི་འདུག
རྡོ་རིང་དེའི་སྟེང་དུ་རྒྱལ་བོ་འདི་ཉིད་ཀྱི་མཛད་རྗེས་བཀོད་ཡོད་ཅིང་ཐིག་ཕྲེང་ང་
དགུ་ཡོད། མཐོ་ཚད་མུས 7.18 ཞེང་ལ་ལི་མུས 78 སྔོན་ཆད་རྡོ་རིང་གི་སྐེད་ཙམ་བར་དུ་སར་
བསྣུབ་འདུག་པས་རི་ཅར་སན་སོགས་ཀྱིས་ཡི་གེ་ཐིག་ཕྲེང 47 མ་གཏོགས་བཀོད་མ་ཐུབ།
1984 ལོར་བོད་ལྗོངས་རིག་དངོས་སྲུང་སྐྱོབ་སྡེ་ཁག་གིས་བརྟག་དཔྱད་བྱས་ཏེ་སར་བསྣུབ་
པ་ཡང་བརྐོས་ནས་བཏོན་ཏེ་ཁང་བ་ཞིག་ཀྱང་ལས་འདུག ད་ལྟ་ཁང་བ་ཆུང་ངུ་དེ་ནང་དུ་
ཡོད་ཀྱང་བདག་མེད་དུ་ལུས་འདུག་པས་ནང་དུ་ཆར་ཆུ་འཁྱིལ་འདུག
ཁྲི་ལྡེ་སྲོང་བཙན་སད་ན་ལེགས་མཇིང་ཡོན་ནི་བོད་ཀྱི་རྒྱལ་བོ་བཞི་བཅུ་བ་སྟེ་ཡབ་
ཁྲི་སྲོང་ལྡེ་བཙན་དང་ཡུམ་ཚེ་སྤོང་བཟའ་གཉིས་ཀྱི་སྲས་ཆུང་བ་ཡིན། བློན་ཆེན་པོ་བྲན་ཀ་
དཔལ་ཡོན་དང་མྱང་ཏིང་ངེ་འཛིན་ལ་སོགས་པས་བཙན་པོའི་སྐུ་ཕྱ་སྲུང་སྐྱོང་དང་ཚབ་
སྲིད་སྐྱོང་རོགས་ཞུས། རྒྱལ་བོ་འདི་ཉིད་ཀྱིས་ཡབ་མེས་ཀྱི་བཞེངས་པའི་གཙུག་ལག་ཁང་
རྣམས་ལ་མཆོད་པ་ཕུལ་བ་དང་། ཤུལ་ན་བཞུགས་པའི་ལོ་པཎ་རྣམས་ལ་བསྙེན་བཀུར་
ཚད་མེད་གནང་བ་མ་ཟད། རྒྱ་གར་ནས་སློབ་དཔོན་བི་མ་ལ་མི་ཏྲ་སོགས་སྤྱན་དྲངས་ཏེ་
སྔར་མ་བསྒྱུར་བའི་ཆོས་མང་བོ་བསྒྱུར། དེ་སྐབས་བན་དེ་དཔལ་བརྩེགས་དང་། ཆོས་ཀྱི་
སྙིང་བོ་ལ་སོགས་པས་ཕང་ཐང་ཀ་མེད་ཀྱི་གཙུག་ལག་ཁང་ན་བཞུགས་པའི་གསུང་རབ་
65



ལ་ཕབ་
ཤེས་རབ་ཀྱི་ཚོམས།
རྣམས་ཤོ་ལོ་ཀ་དང་། བམ་གྲངས། ཐེམ་བྱང་སོགས་བཀོད་པར་དཀར་ཆག་ཕང་ཐང་མ་
ཞེས་བཀའ་འགྱུར་གཅིག་ཏུ་བསྡུས་པའི་ཐོག་མ་ཡིན། དེ་རྗེས་བན་དེ་དཔལ་བརྩེགས་ལ་
སོགས་པས་སྟོང་ཐང་ལྡན་དཀར་ན་བཞུགས་པའི་གསུང་རབ་རྣམས་བསྒྲིགས་ནས་
བཀོད་པར་དཀར་ཆག་ལྡན་དཀར་མ་དང༌། བསམ་ཡས་མཆིམས་ཕུར་བཞུགས་པའི་
བཀའ་འགྱུར་ལ་དག་ཐེར་མཛད་ནས་བསྒྲིགས་པར་དཀར་ཆག་མཆིམས་ཕུ་མ་ཞུ་བ་
བཅས་བྱུང་། དེ་ལྟར་རྒྱ་གར་དང་བོད་ལོ་ཙཱ་བ་མཁས་པ་རྣམས་ཀྱིས་བོད་སྐད་ལ་བསྒྱུར་
བའི་ཐེག་པ་ཆེ་ཆུང་ལས་བྱུང་བའི་ཆོས་ཀྱི་གཞུང་ལུགས་རྣམས་ཞུས་ཤིང་གཏན་ལ་ཕ་
པ་དང༌། བཙན་པོ་ཁྲི་ལྡེ་སྲོང་བཙན་གྱིས་བཀས་བཅད་པ་དེ་ནི་བཀས་བཅད་རྣམ་པ་
གསུམ་དུ་གྲགས་པའི་གཉིས་པ་དེ་ཡིན་པར་བཞེད་མཁན་ཡང་ཡོད།
སྐབས་དེར་སྒྱུར་ཡིག་གཏན་ལ་འབེབས་པའི་རྩ་དོན་ནི། དང་བོ་ནི་བྱཱ་ཀ་ར་ཎའི་
གཞུང་ལུགས་དང་མཐུན་དགོས་པ་དང་། གཉིས་པ་ཆོས་ཀྱི་གཞུང་ལས་བཤད་པའི་རྩ་
བའི་བརྗོད་དོན་དང་འགལ་མི་ཆོག་པ། གསུམ་པ་བོད་མི་ཡོངས་ཁྱབ་ཀྱིས་གོ་བདེ་བ་ཞིག་
ཡོང་ཐབས་བྱ་དགོས་པ་བཅས་བཙན་པོ་སྲོང་བཙན་སྒམ་པོའི་སྐུ་དུས་ནས་བཟུང་ལོ་རྒྱུས་
ཐོག་ཆོས་ཀྱི་གཞུང་ལུགས་བསྒྱུར་བའི་ཉམས་མྱོང་དང་བསླབ་བྱ་རྣམས་ཕྱོགས་བསྡོམས་
གནང་སྟེ་ཡིག་སྒྱུར་གྱི་རིག་པའི་གཞུང་ལུགས་ཤིག་གསར་བཏོད་མཛད་ཡོད། དེ་བཞིན་
རྒྱལ་བོ་འདིའི་སྐུ་དུས་སུ་སྐྱིད་ཤོད་དུ་སྐར་ཆུང་རྡོ་རྗེ་དབྱིངས་ཀྱི་ལྷ་ཁང་བཞེངས་པ་དང་།
ལྷ་ལྡན་གཙུག་ལག་ཁང་མདུན་ངོས་ཀྱི་ཁྱམས་རྭ་དེའང་གསར་དུ་བཞེངས།
བློན་འབངས་ཐམས་ཅད་ལ་དམ་པའི་ཆོས་མི་ཞིག་ཅིང་དཀོན་མཆོག་གསུམ་བླ་
མར་བྱ་བའི་བཀའ་ཁྲིམས་བསྒྲགས། བཀའ་གཙིགས་ཀྱི་ཡི་གེ་མང་བོ་བྲིས་ཏེ་རྒྱས་བཏབ་
ནས་མཛོད་དུ་བཞག་པ་མ་ཟད་རྡོ་རིང་ལའང་བརྐོས། དེ་དུས་སྐར་ཆུང་གཙུག་ལག་ཁང་
གི་རྡོ་རིང་དང༌། དབུར་སྟོད་ཞྭ་ལྷ་ཁང་གི་རྡོ་རིང་སྔ་རྟིང་གཉིས། ཀོང་བོ་དེ་མོའི་རྡོ་བརྐོས།
ཁམས་ཀྱི་བྱམས་མདུན་བྲག་བརྐོས་ཡི་གེ འཕྱོངས་རྒྱས་བང་སོའི་རྡོ་རིང་ཡི་གེ་སོགས་
གནའ་བོའི་ལོ་རྒྱུས་རྡོ་ལ་བརྐོས་ནས་ཕྱི་རབས་པའི་མིག་རྒྱན་དུ་བཞག་པ་ནི་བཙན་པོ་
འདིའི་སྐུ་དུས་སུ་མང་ཤོས་ཡིན།
མདོར་ན་རྒྱལ་བོ་འདིའི་སྐུ་དུས་སུ་རྒྱལ་ཁྲིམས་ཆོས་བཞིན་བསྐྱངས་ནས་འབངས་
66



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྣམས་བདེ་ལ་བཀོད་པར་གྲགས། གཞན་ཡང་དེ་སྐབས་མཐའ་བཞིའི་རྒྱལ་ཁམས་ཀུན་
དང་ལྷག་པར་དུ་ཐང་བོད་དབར་ཞི་འདུམ་མཛའ་མཐུན་མཛད་པ་ལྷ་ལྡན་གཙུག་ལག་
ཁང་མདུན་ངོས་ཀྱི་རྡོ་རིང་ཐོག་གསལ་བོ་ཡོད། རྒྱལ་བོ་ཁྲི་ལྡེ་སྲོང་བཙན་གྱིས་བཙུན་མོ་
འབྲོ་བཟའ་ཁྲི་མོ་ལེགས་དང༌། མཆིམས་རྒྱལ་བཟའ་ལེགས་མོ་བཙན། ཅོག་རོ་བཟའ་
བརྩོན་རྒྱལ་རྣམས་ཁབ་ཏུ་བཞེས་པར་སྲས་གཙང་མ་དང་། དར་མ། རལ་བ་ཅན། ལྷ་རྗེ།
ལྷུན་གྲུབ་བཅས་ལྔ་བྱུང༌། རྒྱལ་བོ་འདིས་ཆབ་སྲིད་ལོ་བཅུ་དྲུག་གམ་སུམ་ཅུ་སོ་གཉིས་
བསྐྱངས་ནས་མཐར་དགུང་ལོ་ལྔ་བཅུ་ང་བཞི་བར་སྒྲགས་ཕུར་སྐུ་གཤེགས་པར་གྲགས།
འོན་ཀྱང་རྡོ་རིང་ལས་ཁོང་གི་མཛད་རྗེས་ཀྱི་ཡི་གེ་མང་ཆེ་བ་མི་གསལ་བས། ང་
ཚོས་ཆེད་དུ་གོང་གི་ཚིག་ཕྲེང་དེ་ལས་ཁྲི་ལྡེ་སྲོང་བཙན་རྗེས་སུ་དྲན་པར་བྱས་ཏེ། འོན་
ཀྱང་སྔོན་གྱི་ལོ་རྒྱུས་དྲན་པ་ནི་དགའ་སྐྱོའི་སྣང་བས་རང་སེམས་སྨྲེང་བར་བྱས་པ་ལས་མ་
འདས་པ་འདྲ།
(4)
སྐར་ཆུང་ལྷ་ཁང་ནི་ཁྲི་ལྡེ་སྲོང་བཙན་གྱི་བཞེངས་པའི་ལྷ་ཁང་ཞིག་ཡིན་ལ། འདི་
ནི་དགེ་བ་ཁོ་ནའི་ཆེད་དུ་བཞེངས་པ་འདྲ། ཁོང་གི་ལྷ་ཁང་མང་བོ་བཞེངས་ཡོད་མོད། ལ་
ལ་རིག་གནས་ཀྱི་ཆེད་དུ་བཞེངས་ཤིང་ལ་ལ་ཆབ་སྲིད་ཀྱི་ཆེད་དུ་བཞེངས་པ་འདྲ། ད་
ཐེངས་བདག་འགྲོ་མ་ཐུབ་པའི་འུ་ཤིང་དོ་ནི་རིག་གནས་ཀྱི་ཆེད་དུ་བཞེངས་པ་འདྲ། འདི་
ནི་ངའི་བསམ་བློའི་འཁྱེར་ཕྱོགས་ཤིག་ཡིན།
གོ་ཐོས་ལ་སྐར་ཆུང་ལྷ་ཁང་ནི་ལྷ་ས་སྐྱིད་ཆུའི་ལྷོ་ངོས་ར་མ་སྒང་དུ་ཡོད་ཅེས་མི་
རིགས་གཞན་པའི་བྲིས་པའི་ངོ་སྤྲོད་དུ་འདུག་ཀྱང་། བདག་གིས་ར་མ་སྒང་གང་དུ་ཡོད་
ཅེས་ལྷ་ས་བ་མང་བོ་ཞིག་ལ་དྲིས་ཀྱང་ན་གཞོན་ཚོས་ར་མོ་ཆེ་ཡིན་ངེས་ར་མ་སྒང་ཟེར་བ་
ཞིག་མེད་ཟེར། སངས་རྒྱས་དགོན་པ་ཞེས་པ་བསམ་ཡས་དགོན་པ་ཡོད་པ་མ་གཏོགས་
སངས་རྒྱས་དགོན་པ་ཞིག་མེད་ཟེར། བདག་གིས་ས་ཁྲ་དང་གནས་ཡིག་ལ་བསྟུན་ནས་
རྒན་པོ་ཞིག་དྲི་བ་བཅས་བྱས་ནས་ར་མ་སྒང་ནི་མེ་འཁོར་ས་ཚིགས་སུ་ཡོད་པ་ཤེས་བྱུང་།
གླ་འཁོར་ཞིག་ལ་བསྡད་ནས་ར་མ་སྒང་གྲོང་ཚོ་ལ་འགྲོ་རྒྱུ་ཞེས་བཤད་པས་ར་མ་
སྒང་ཟེར་བ་ཞིག་མེད་ཟེར། འོ་ན་མེ་འཁོར་ས་ཚིགས་ཀྱི་བོད་ཀྱི་སྡེ་བ་ཞིག་ལ་སྐྱོལ་ཅེས་
67



1968
ཤེས་རབ་ཀྱི་ཚོམས།
པས་སྡེ་བ་ཞིག་ལ་བསྐྱེལ་སོང་། དེ་ནས་དྲིས་པས་མ་བསམ་ནས་ར་མ་སྒང་ལ་སླེབས་འདུག
ད་ལྟ་སྔོན་གྱི་ལྷ་ཁང་ཞིག་པའི་ཤུལ་ཀྱང་མི་མཐོང་ལ་རྗེས་སུ་འདིར་སངས་རྒྱས་
དགོན་པ་ཞེས་པའི་བཙུན་པའི་དགོན་པ་ཞིག་བཏབ་པའི་རྗེས་ཀྱང་རྙེད་མི་ཐུབ། ཡིན་ན་
ཡང་། ད་ལྟ་འདི་རུ་སྐར་ཆུང་ལྷ་ཁང་བསྐྱར་བཞེངས་བྱེད་ཀྱིན་འདུག དགོན་འདིའི་ཨ་ཁུ་
བློ་བཟང་ཆོས་འཕེལ་གྱིས་བདག་ལ་འདིའི་སྐོར་ངོ་སྤྲོད་བྱས་པས། ད་གཟོད་ར་མ་སྒང་མི་
རྙེད་ པའི་གནས་ཚུལ་ཤེས་སོང་། དགོན་པ་འདི་འབྲས་སྤུངས་དགོན་པའི་མདུན་ཐད་དུ་
ཡོད་ཅིང་། སྔོན་ཆད་སྡེ་བ་གཞུང་གི་དགོན་པ་ཡིན། ལོར་བཤིགས་ཤིང་། 1997 ལོར་
སླར་བཞེངས་བྱས། སྔོན་ཆད་དགོན་འདི་ར་མ་སྒང་གྲོང་ཚོའི་དཀྱིལ་ན་ཡོད་ཀྱང་ད་ལྟ་
གྲོང་ཁྱེར་འཛུགས་སྐྲུན་གྱི་ཆེད་དུ་གྲོང་ཚོ་གཞན་དུ་སྤོ་རུ་བཅུག ད་ལྟ་གནས་ཆུང་ངུ་ཞིག་
ལས་མི་དབང་ལ་བསྐྱར་བཞེངས་བྱེད་པའི་འགྲོ་གྲོན་ཡང་དམངས་ཚོགས་ཀྱིས་ཕུལ་བ་
ཡིན། ང་ཚོས་ཨུ་ཚུགས་ཀྱིས་གནའ་བོའི་གནས་འདི་སྲུང་བཞིན་ཡོད་གསུངས།
སྐར་ཆུང་ལྷ་ཁང་གཙུག་ལག་ཁང་གི་མདུན་གྱི་རྡོ་རིང་ནི་བཙན་པོ་ཁྲི་ལྡེ་སྲོང་
བཙན་ནམ་སད་ན་ལེགས་འཇིང་ཡོན་གྱིས་དཀར་ཆུང་ལྷ་ཁང་ནང་བའི་ཆོས་ལུགས་སྲུང་
སྐྱོབ་བྱེད་པའི་ཆེད་དུ་སྤྱི་ལོ 789 -- 815 ལོའི་བར་གྱི་ལོ་ཞིག་ལ་བཙུགས་པའི་རྡོ་རིང་ཞིག་
རེད། ད་ལྟ་འདི་ན་མཆོད་མཇལ་ཅི་ཡང་མི་འདུག་ནའང་། བདག་སྐར་ཆུང་ལྷ་ཁང་འགྲོ་
བ་ནི་མཇལ་བའི་ཆེད་ཁོ་ན་མ་ཡིན་པར་འདི་ན་ལོ་རྒྱུས་ཀྱི་བདེན་དཔང་དུ་བཞུགས་པའི་
རྡོ་རིང་དེར་མཇལ་བའི་ཆེད་དུ་ཡིན། དེ་བས་ངས་ཁོང་ལ་རྡོ་རིང་གི་སྐོར་དྲིས་པ་ཡིན།
རྡོ་རིང་འདི་ལ་མཁས་པ་མང་བོས་ཞིབ་འཇུག་བྱས་མྱོང་ལ། ལྷག་པར་མཁས་པའི་
དབང་བོ་དུང་དཀར་བློ་བཟང་འཕྲིན་ལས་ཀྱིས། དཀར་ཆུང་ལྷ་ཁང་གི་རྡོ་རིང་ཡི་གེ་
འདིར་གཤམ་གསལ་གནད་དོན་ཁག་ལྔ་གསལ་བཤད་བྱས་པ་སྟེ། (1)རྒྱལ་བོ་ཁྲི་ལྡེ་སྲོང་
བཙན་གྱིས་སངས་རྒྱས་ཆོས་ལུགས་མུ་མཐུད་དུ་སྲུང་སྐྱོབ་བྱས་པ། (2)ཁོང་གི་ཡབ་ཁྲི་སྲོང་
ལྡེ་བཙན་གྱི་དུས་སུ་བྲག་དམར་གྱི་བསམ་ཡས་གཙུག་ལག་ཁང་བཞེངས་པ། (3)རྒྱལ་བོ་ཁྲི་
ལྡེ་སྲོང་བཙན་རང་ཉིད་ཀྱིས་རྒྱལ་སྡེ་དཀར་ཆུང་ལྷ་ཁང་བཞེངས་པ། (4)རབ་བྱུང་གི་ནང་
ནས་ཆོས་ལ་མཁས་ཤིང་ནུས་པ་ཡོད་པ་ཞིག་འདེམས་ནས་སངས་རྒྱས་བཅོམ་ལྡན་འདས་
ཀྱི་སྐུ་ཚབ་མཁན་པོར་བསྐོ་དགོས་པ་དང་། ཁོང་ལ་ཆོས་ལུགས་ཀྱི་ལས་དོན་ཐད་དབང་
འང་ང་
68



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཚང་མ་ཡོད་པ། (5ཡབ་དང་མེས་པོའི་དུས་སུ་དཀོན་མཆོག་གསུམ་གྱི་མཆོད་རྒྱུན་དུ་
གནང་བའི་ལྷ་འབངས་དང་རྒྱུ་ནོར་རྣམས་མུ་མཐུད་ནས་སྲུང་སྐྱོབ་འགན་ལེན་བྱེད་རྒྱུ་
བཅས་འཁོད་ཡོད་ཅེས་གསུངས།
ཡིན་ན་ཡང་། ཨ་ཁུ་འདིས་བདག་ལ་བཤད་པ་ནི་ཡིད་སྐྱོ་བའི་གཏམ་རྒྱུད་ཅིག་
ཡིན། རིག་གསར་གྱི་དུས་སུ་གཙུག་ལག་ཁང་བཤིག་ཅིང་རྡོ་རིང་གཏོར། རྡོ་རིང་ཆག་དུམ་
འདི་རེད་ཅེས་བདག་མེད་དུ་ལུས་པའི་རྡོ་དུམ་འགའ་ཕྱོགས་གཅིག་ཏུ་སྤུངས་འདུག རྗེས་
སུ་པོ་ཏ་ལའི་སྐུ་ཞབས་གཡུ་རྒྱལ་གྱིས་ཆག་གྲུམ་དུ་གྱུར་པ་དེ་དག་ནོར་བུའི་གླིང་ཀའི་ནང་
དུ་རྙེད་པ་རེད་ཟེར། ཁོང་གིས་བདག་རྡོ་རིང་གི་ར་སྐོར་ཆུང་བ་དེར་ཁྲིད། དེ་ནི་རྩྭ་ཡན་གྱི་
ཁྲོད་དུ་རྡོ་རིང་གི་ཆག་གྲུམ་འགའ་ཞིག་གཡས་ལོག་གཡོན་ལོག་ཏུ་འདུག་པ་མཐོང་། ངའི་
སྣང་བ་ཞིག་ལ་བོད་ཀྱི་ལོ་རྒྱུས་གསོན་པོ་ཞིག་དམར་གསོད་བྱས་འདུག་སྙམ་ཏེ་ཕངས་
སེམས་ཤིག་དབང་མེད་དུ་སྐྱེས་བྱུང་།
(5)
རྒྱ་བོད་མཇལ་འདུམ་རྡོ་རིང་ནི་བོད་ཀྱི་རྡོ་རིང་དག་ལས་ཆེས་དམིགས་བསལ་གྱི་
རྡོ་རིང་ཞིག་ཡིན་ལ། ད་ལྟ་གཙུག་ལག་ཁང་གི་མདུན་དུ་ར་བ་བསྐོར་ནས་བཞ
གཙུག་ལག་ཁང་མདུན་གྱི་རྡོ་རིང་ཡང་ཟེར་ཞིང་རྒྱའི་མཁས་པ་དག་གིས་དེ་ལ་ཁྲང་ཆིན་
རྡོ་རིང་ཡང་ཟེར་ཞིང་ལ་ལས་དབོན་ཞང་རྡོ་རིང་ཟེར། འོན་ཀྱང་དོན་ངོ་མར་བོད་རང་
གིས་རྒྱ་བོད་མཇལ་འདུམ་རྡོ་རིང་ཞེས་གནའ་བོའི་ཡིག་ཚང་དུ་བཀོད་འདུག་པས་ང་ཚོས་
མུ་མཐུད་དུ་མིང་དེ་སྤྱད་དགོས་པ་ཡིན། དེ་ནི་བོད་ཀྱི་བཙན་པོ་ཁྲི་རལ་བ་ཅན་དང་ཐང་
རྒྱལ་རབས་ཀྱི་གོང་མ་མུའུ་ཚུང་གཉིས་མཉམ་དུ་ཆིངས་བསྒྲིགས་ནས་བཙུགས་པ་ཞིག་
རེད།
རྡོ་རིང་དེའི་མཐོ་ཚད་ལ་མུས 4.78 དང་ཞེང་ཚད་ལ 0. 95 མཐུག་ཚད་ལ་མུས་
0.50 ཡོང་། རྡོ་རིང་གི་རྩེ་མོར་ཆར་ཁེབས་དང་ཏོག་ཡོད་ཅིང་། ངོས་བཞིར་ཡི་གེ་བཀོད་
ཡོད་པ་སྟེ། ནུབ་ངོས་སུ་བོད་རྒྱ་ཤན་སྦྱོར་གྱི་ཡི་གེ་ཡོད་ཅིང་། དེའི་གཡོན་ངོས་སུ་བོད་ཡིག་
དབུ་ཅན་ཡིག་ཕྲེང 77 དོང་གཡས་ངོས་སུ་རྒྱ་ཡིག་གི་ཡིག་ཕྲེང 6 ཡོད། བྱང་ངོས་སུ་བོད་
ཕྱོགས་ཀྱི་གནའ་གན་འཇོག་པར་ཞུགས་མཁན་དཔོན་རིགས་བཅུ་བདུན་གྱི་མིང་ཐོ་དེ་རྒྱ་
69



ཤེས་རབ་ཀྱི་ཚོམས།
བོད་ཤན་སྦྱར་གྱི་ཡི་གེར་བཀོད་ཡོད། ལྷོ་ཕྱོགས་སུ་རྒྱ་ཕྱོགས་ཀྱི་མནའ་གན་འཇོག་མཁན་
དཔོན་རིགས་བཅོ་བརྒྱད་ཀྱི་མིང་ཐོ་བཀོད་ཡོད། ཤར་ངོས་སུ་བོད་ཡིག་རྐྱང་རྐྱང་བཀོད་
པ་ལས་རྒྱ་ཡིག་བཀོད་མེད།
དེ་ཡང་སྤྱི་ལོ 821 ལོར་བོད་རྒྱ་གཉིས་ནས་ཁྲང་ཨན་དུ་མནའ་གན་བཞག་ཅིང་། དེ་
ནས་སྤྱི་ལོ 822 ལོར་ཡང་བོད་རྒྱ་གཉིས་ནས་ལྷ་སར་མནའ་གན་བཞག སྤྱི་ལོ 823 ལོར་རྡོ་
རིང་དེ་ལྷ་སའི་གཙུག་ལག་ཁང་གི་མདུན་གྱི་ཇོ་བོའི་དབུ་སྐྲ་ཟེར་བའི་རྒྱ་ལྕང་གི་འཁྲིས་སུ་
བཙུགས། དུང་དཀར་བློ་བཟང་འཕྲིན་ལས་ལགས་ཀྱིས་དབོན་ཞང་གི་རྡོ་རིང་གི་རིན་
ཐང་ཐད་ལ་འདི་ལྟར་གསུངས་ཏེ། (1)རྡོ་རིང་ཡི་གེའི་ནང་གི་གཉིས་པ་དང་། སྐད་གྲགས་
ཚེ་བའི་དབང་གིས་དང་བོར་བཞག་པའི་ཁྲང་ཆིང་མཐུན་འབྲེལ་རྡོ་རིང་འདིས་གསལ་
བཤད་བྱས་པའི་དོན་གནད་དགུ་སྟེ། (1)ཐང་བོད་གཉིས་བར་དམག་འཁྲུག་ཐེངས་མང་
བྱུང་ཡང་དེས་ཐང་བོད་གཉིས་ཀྱི་མཐུན་སྒྲིལ་རྩ་བ་ནས་གཏོར་ཐུབ་མེད་པ། (2)སྐབས་
དེའི་བོད་ཀྱི་རྒྱལ་བློན་ཚོའི་མནའ་བཞག་བྱེད་སྟངས། (3)རྒྱ་བཟའ་འུན་ཁྲིན་ཀོང་ཇོ་དང་
ཅིན་ཁྲིན་ཀོང་ཇོ་བོད་དུ་རྒྱལ་བོའི་བཙུན་མོར་བརྫངས་པའི་ལོ་གསལ་བོར་འཁོད་པ།
(4) རྒྱལ་བོ་ཁྲི་ལྡེ་སྲོང་བཙན(སད་ན་ལེགས)གྱི་སྲས། རྒྱལ་བོ་ཁྲི་གཙུག་ལྡེ་བཙན(རལ་བ་
ཅན)ཡིན་པ། (5)རྒྱལ་བོ་ཁྲི་ལྡེ་སྲོང་བཙན་གྱིས་སྲིད་དབང་བསྒྱུར་བའི་རིང་ཐང་རྒྱལ་
རབས་ཀྱི་གོང་མ་མི་རབས་གསུམ་བྱུང་བ་དང་། ཕན་ཚུན་མཐུན་འབྲེལ་ལེགས་པོ་བྱུང་
བའི་དབང་གིས་བཀའ་གཙིགས་བཞག་མ་ཐུབ་པར་ལུས་པ། (6)ཐང་རྒྱལ་རབས་ཀྱི་ཁྲི་ལོ་
དང་། རྒྱལ་བོ་ཁྲི་གཙུག་ལྡེ་བཙན་གྱི་སྲིད་ལོ་ཤན་སྦྱར་ཁག་ གསུམ་བཀོད་ཡོད་པ།
(7)སྐབས་དེའི་ཐང་རྒྱལ་རབས་དང་བོད་ཀྱི་རྒྱལ་བོའི་བར་གྱི་འབྲེལ་བ་ངོ་མ་དེ་གང་ཡིན་
གསལ་བཤད་བྱས་ཡོད་པ། (8)མཐུན་འབྲེལ་ཆིངས་ཡིག་འཇོག་སྐབས་སུ་ཞུགས་པའི་ཐང་
བོད་རྒྱལ་རབས་གཉིས་ཀའི་ཞི་དྲག་བློན་ཆེན་སོ་སོའི་གོ་གནས་ཀྱི་རིམ་པ་དང་མིང་
བཅས་རྒྱ་བོད་ཤན་སྦྱར་དུ་བཀོད་པ། (9)བོད་ཡིག་ཐོག་བཀོད་པའི་བཀའ་གཙིགས་ཀྱི་
ནང་དོན་རྣམས་རྒྱ་ཡིག་ཐོག་ཏུ་ཡང་ཆ་ཚང་བར་བཀོད་ཡོད་པ་བཅས་སོ། །
ངས་པ་ཞིག་ལ་ད་ལྟ་རྡོ་རིང་གཞན་གཉིས་མི་འདུག 1954 ལོར་མཚོ་སྔོན་གྱི་བླ་མ་
དཔོན་པོ་དག་ནུབ་བྱང་ཅུན་གྱིས་རྒྱལ་ནང་ལ་ལྟ་སྐོར་ཁྲིད་དུས་ཁྲང་ཨན་གྱི་དེའུ་
ཕངས
70



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འབུར་ཞིག་གི་སྟེང་དུ་རྡོ་རིང་ཞིག་གི་མཐའ་སྐོར་ལ་ལྕགས་དྲས་བསྐོར་ཡོད་པ་དེ་རྒྱ་མི་
ཚོར་དྲིས་རྒྱ་བོད་ཀྱི་ས་མཚམས་ཀྱི་རྡོ་རིང་ཡིན་ཟེར། འོན་ཀྱང 1958 ལོར་སླར་ཡང་ལྟ་སྐོར་
ལ་ཁྲིད་དུས་ས་ཆ་དེར་སོང་མོད་རྡོ་རིང་དེ་མི་འདུག་ཟེར། དེ་ནི་ཐང་རྒྱལ་རབས་ཀྱི་རྒྱལ་
ས་ཁྲང་ཨན་དུ་ཡོད་པའི་རྡོ་རིང་དེ་ཡིན་སྲིད། གཞན་པའི་རྡོ་རིང་གཅིག་ནི་རྒྱ་བོད་
གཉིས་ཀྱི་ས་མཚམས་གུང་གི་རྨེ་རུར་བཙུགས་ཡོད་ཀྱང་ད་ལྟ་བསྡད་མེད། གུང་གི་རྨེ་རུ་
ཞེས་པ་ཡང་ངོས་འཛིན་པ་མི་མཐུན་པ་དུ་མ་ཡོད་དེ། མཁས་པ་ལ་ལས་ཀ་ཆུ་མཆོད་རྟེན་
དཀར་བོ་དང་ལ་ལས་ཁྲི་ཀར་ངོས་འཛིན་ལ། ཅོ་ནེ་བསྟན་འགྱུར་གྱི་དཀར་ཆག་ཏུ་ཧྲན་ཞི་
ཕྱོགས་ན་ཡོད་པར་བཤད།
རྡོ་རིང་དེར་ཐང་བོད་གཉིས་ཆབ་སྲིད་དུས་གཅིག་ཏུ་འཛོམས་ནས་གྲོས་མོལ་བྱས་
ཏེ། གནམ་ལ་ཉི་ཟླ་ཟུང་གཅིག ས་ལ་བཙན་པོ་དབོན་ཞང་གཉིས་ལས་མེད་དོ་ཞེས་པའི་
མནའ་ཚིག་དང་། ཕྱིན་ཆད་བོད་བོད་ཡུལ་ན་སྐྱིད། རྒྱ་རྒྱ་ཡུལ་ན་སྐྱིད། ས་མཚམས་ཡན་
ཆད་ཕན་ཚུན་ལ་དམག་མི་དྲངས། གལ་ཏེ་དམག་དྲངས་ན་དམག་དྲངས་མཁན་དེ་ཕུང་
བར་གྱུར་ཅིག་ཅེས་སོགས་མནའ་ཚིག་རྡོ་ལ་བརྐོས་ཡོད། རྡོ་རིང་འདི་བཙུགས་ནས་ད་
བར་མི་ལོ་117 ལྷག་གི་ལོ་རྒྱུས་ཡོད་ལ་དེང་སང་ཡང་མཇལ་རྒྱུ་ཡོད།
རྗེས་མར་ལོ་རྒྱུས་ལ་འགྱུར་བ་གང་མང་བྱུང་ནས་རྒྱ་བོད་སུས་ཀྱང་རྡོ་རིང་དུ་
བཀོད་པའི་དམ་བཅའ་ལ་སུས་ཀྱང་བརྩི་སྲུང་བྱེད་ཀྱིན་མེད་ན་ཡང་དབོན་ཞང་རྡོ་རིང་
འདི་ད་དུང་ལོ་རྒྱུས་ཀྱི་བདེན་དཔང་དུ་ཀྲོང་ངེར་ལངས་འདུག ར་བ་ཞིག་གིས་མཐའ་
སྐོར་བའི་རྡོ་རིང་འདིའི་མདུན་དུ་སོང་ནས་ཡི་གེ་ཀློག་པའི་སྐལ་བ་མ་བྱུང་བས་རྒྱུང་
མཇལ་རེ་བྱས་ནས་སྟོང་འདང་རེ་རྒྱག་པ་ལས་ཐབས་གཞན་རྙེད་མ་སོང་
།
(6)
པོ་ཏ་ལར་མཇལ་བ་ནི་བོད་མི་དག་གི་རེ་བ་ཉག་གཅིག་རེད། འོན་ཀྱང་པོ་ཏ་ལར་
སྒོ་ཆེན་གྱི་གཡས་གཡོན་དུ་ཁང་སེར་གཉིས་ཡོད་པ་ལ་དོ་སྣང་བྱེད་མཁན་བོད་མི་ཕལ་
དངོས་སུ་མཐོང་བའི་ཟླ་ཚང་བན་དེས་བདག་ལ་བཤད་པ་ཡིན། སྐད་ཆ་དེར་བལྟས་ན་རྡོ་རིང་
དེ་ད་དུང་ཡོད་སྲིད།
11



ཤེས་རབ་ཀྱི་ཚོམས།
ཆེར་ཡོད་མི་སྲིད། འོན་ཀྱང་རྒྱའི་མཁས་པ་དག་གིས་བོད་ཀྱི་ལོ་རྒྱུས་འབྲི་དུས་དེ་ནི་ཆེས་
གལ་ཆེ་བ་ཞིག་ཡིན།
ཞོལ་ལ་འགྲོ་དུས་ངས་དེ་གར་ལྕམ་མོ་རྡོར་དབྱིངས་ལ་སྒུག་ནས་ཅུང་བསྡད་པ་
ཡིན། རྒྱ་མི་ལྟ་སྐོར་བ་དག་གིས་མིག་ཅེར་ནས་ལྟ་བ་བཞིན་དུ་བདག་གིས་ཀྱང་མིག་ཅེར་
ནས་བལྟས་ཏེ་དེའི་ཡི་གེ་ཀློག་ཐུབ་མིན་ལ་བལྟས་པ་ཡིན། བོད་བཙན་པོའི་རྡོ་རིང་ལས་
ཀྱང་སྐྱིད་པོར་སྡོད་པའི་རྡོ་རིང་དེ་གཉིས་ནི་བོད་ཀྱི་ཁང་སེར་རྡོ་རིང་ཞེས་འབོད་པ་དེ་
གཉིས་རེད། དེ་སྔོན་ཆད་པོ་ཏ་ལའི་གཞུང་ལམ་ལྷོ་ངོས་སུ་ཡོད། སྤྱི་ལོ 1965 ལོར་སྣང་ཆུང་
ལྟ་བུས་ཀླུ་ཁང་ནང་དུ་སྤོས།
ཁང་སེར་རྡོ་རིང་ཤར་མ་དེ་རུས་སྦལ་སྐལ་བའི་སྟེང་རྡོ་ལེབ་ཀྱི་མདུན་ངོས་གཡས་
ཕྱོགས་སུ་རྒྱ་ཡིག་དང་། གཡོན་ཕྱོགས་སུ་བོད་ཡིག རྒྱབ་ངོས་གཡས་ཕྱོགས་སུ་སོག་
ཡིག གཡོན་ཕྱོགས་སུ་མན་ཇུའི་ཡི་གེ་བཅས་བཀོད་ཡོད། དེ་ནི 1721 ལོར་ཆིང་རྒྱལ་རབས་
ཀྱི་གོང་མ་ཁང་ཤིས་བརྩམས་ཤིང་། 1724 ལོར་གོང་མ་ཡུང་ཀྲེང་གིས་རྡོར་ཡི་གེ་བརྐོས་ཏེ་
བཙུགས། ནང་དོན་གཙོ་བོ་ནི་ཆིང་རྒྱལ་རབས་ཀྱི་གོང་མ་ཁང་ཤིའི་ཡིས་བོད་ལ་དམག་
རོགས་གནང་ནས་སོག་པོ་ཅིན་གར་བ་བོད་ནས་མཐར་སྐྲོད་བཏང་ནས་བོད་ལ་དུས་བདེ་
ཞི་འཇམ་བྱུང་བའི་སྐོར་ཡིན།
རྒྱལ་དབང་སྐུ་ཕྲེང་ལྔ་བ་གཤེགས་ནས་སྡེ་སྲིད་སངས་རྒྱས་རྒྱ་མཚོས་སྲིད་སྐྱོང་
དུས། ལྷ་བཟང་ཁང་གིས་སྡེ་སྲིད་བཀྲོངས། 1706 ལོར་རྒྱལ་བ་ཚངས་དབྱངས་རྒྱ་མཚོ་ཁྲི་
ལས་ཕབ་སྟེ་པད་དཀར་འཛིན་པ་ངག་དབང་ཡེ་ཤེས་རྒྱ་མཚོ་པོ་ཏ་ལར་ཁྲིར་བཀོད། ལྷ་
བཟང་ཁང་གིས་ལོ་བཅུ་གཉིས་ཙམ་སྲིད་བཟུང་མཐར་སོག་པོ་ཅིན་གར་ཚེ་དབང་རབ་
བརྟན་གྱིས་རྒྱལ་བ་བསྐལ་བཟང་རྒྱ་མཚོ་ཁྲིར་འགོད་པ་དང་ལྷ་བཟང་གི་བུ་ལ་ཁོའི་བུ་མོ་
བག་མར་སྐྱེལ་ཁུལ་གྱིས་དམག་དྲངས། 1717 དགེ་ལུགས་པའི་གྲུབ་མཐའ་སྲུང་སྐྱོབ་དང་སྡེ་
སྲིད་སངས་རྒྱས་རྒྱ་མཚོའི་དགྲ་ཤ་ལེན་དགོས་ཞེས་ལྷ་སར་དཔུང་འཇུག་བྱས། རྒྱལ་བོ་ལྷ་
བཟང་བཀྲོངས་ཤིང་རྙིང་མའི་བླ་མ་གྲགས་ཅན་མང་བོ་བཀྲོངས། དགོན་སྡེ་མང་བོ་
གཏོར། རྒྱལ་བ་བསྐལ་བཟང་རྒྱ་མཚོ་ཁྲིར་འཁོད་དུས་མན་ཇུ་དམག་དང་ཨ་མདོ་བོད་
སོག་གིས་སྐྱེལ་མ་བྱས་ནས་ལྷ་སར་འབྱོར། བོད་ནས་ང་ལུམ་སྦྱར་གསུམ་གྱིས་དམག་
72



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དྲངས་ཏེ་ཅིན་གར་བར་རྒོལ་བ་ལས་ཅིན་གར་བ་གཡུལ་མ་བྱས་པར་ཕྱིར་ལོག་པས་གོང་
མ་ཁང་ཞིས་དམག་མངགས་ནས་ཉིན་གུར་བ་མཐར་སྐྲོད་བཏང་བས་བོད་ཀྱི་སྤྱི་ཚོགས་
དུས་བདེ་ཞི་འཇགས་བྱུང་ཞེས་བཀོད་ཡོད།
རྡོ་རིང་ནུབ་མའི་འགོ་ཡིག་ཏུ་ཆན་ལུང་གིས་བཙུགས་པ་ཞེས་ཡོད་པ་དེའི་མདུན་
ངོས་སུ་རྒྱ་ཡིག་དང་མན་ཇུའི་ཡི་གེ རྒྱབ་ངོས་སུ་བོད་ཡིག་དང་སོག་ཡིག་བཅས་བརྐོས།
དེའི་བརྗོད་བྱ་ནི 1791 ལོར་བླ་མ་ཞྭ་དམར་ཟེར་བས་དཀྲུག་རྐྱེན་འོག་གོར་ཥ་བོད་ལ་
བཙན་འཛུལ་བྱས་ནས་གོར་དམག་གཙང་གཞིས་ཀ་རྩེར་ལྷགས་ཏེ་བཀྲ་ཤིས་ལྷུན་པོ་
དགོན་གྱི་རྩ་ཆེའི་སྐུ་ཆས་དང་། ལྷ་ཁང་ཁག་གི་སྐུ་འདྲའི་དབུ་རྒྱན། སྙན་རྒྱན། ཕྲ་རྒྱན། སྐུ་
གདུང་གི་ཕྲ་རྒྱན། གསེར་ཀོང་། མཆོད་ཆས་སོགས་འཕྲོག་བཅོམ་དང་། གཞིས་རྩེ་རྫོང་
དང༌། གྲོང་ཁྱེར་ནང་གི་འབྱོར་ལྡན་ཁྱིམ་ཚང་དང༌། ཚོང་བ་སོགས་ཀྱི་རྒྱུ་ནོར་འཕྲོག་
བཅོམ་ཚད་མེད་དང་། མི་བསད་རྟ་འགྱེལ་གྱི་ནག་ཉེས་ནམ་མཁར་མི་ཤོང་བའི་ནག་ཉེས་
བསགས་པར་བརྟེན་ཆིང་རྒྱལ་རབས་ཀྱི་གོང་མ་ཆན་ལུང་གིས་མཁྱེན་ནས་དགོངས་
བཞེས་བླ་མེད་ཀྱིས་ནང་བློན་ཕུ་ཟི་ཀྲུང་ཐང་བོད་དུ་དམག་རོགས་བཏང་ནས་གོར་ཥ་
ར་སྐྱོད་བཏང་ཚུལ་དང་། ཕུ་ཟི་ཀྲུང་ཐང་གིས་བྱས་རྗེས་ཆེན་པོ་བཅུ་བཞག་པའི་སྐོར་
བཀོད་ཡོད། རྡོ་རིང་དེ་ནི་གནམ་གྱི་ལྷ་ཁྲི་ལོ་ལྔ་བཅུ་ང་བདུན་དགུན་ཟླའི་ཟླ་བ་དང་བོའི་
ཚེས་སྟོད་དང་། ཆུ་ཕོ་བྱི་བའི་ལོ་ལ་བྲིས་ཞེས་གསལ།
གོ་ཐོས་ལྟར་ན་རྡོ་རིང་དེ་གཉིས་སྔོན་ཆད་པོ་ཏ་ལའི་མདུན་དུ་བསླངས་ཡོད་ཀྱང་
རྗེས་སུ་རྫོང་རྒྱབ་ཀླུ་ཁང་དུ་སྤོས། ལོ་རབས་དགུ་བཅུ་བའི་ནང་དུ་རྒྱལ་ཁབ་ཀྱིས་སྒོར་ཁྲི་
བཅོ་བརྒྱད་བཏང་ནས་ཕྱིར་པོ་ཏ་ལའི་མདུན་དུ་སྤོས།
མཐོར་
ལྷ་འབྲུམ་རྡོ་རིང་ནི་ཇོ་ཁང་གི་མདུན་གྱི་ལྷོ་ངོས་སུ་ཡོད་པའི་རྡོ་རིང་དེ་ཡིན།
1794 ལོར་བོད་དུ་འབྲུམ་ནད་ཚབས་ཆེན་སླེབས་ནས་མི་མང་བོ་ཤི་སྟེ་ནད་པ་རྣམས་རི་
ཁུག་ཏུ་ཕུད་ནས་བཀྲེས་སྐོམ་གྱིས་མནར་བཞིན་འཆི་བར་སྒུག་དགོས་པའི་ཚད་ལ་སླེབས།
རྡོ་རིང་འདི་ནི་སྐབས་དེར་སྨན་བཅོས་བྱས་ཏེ་ནད་པ་སྐོར་ཞིག་དྲག་པ་ལ་བརྟེན་
ནས་བཙུགས་པ་ཞིག་སྟེ། བོད་སྡོད་ཨམ་བན་ཧྭ་ལིང ( f714)གིས། བོད་མིར་ལྷ་འབྲུམ་
73



ཤེས་རབ་ཀྱི་ཚོམས།
འགོག་པའི་སྨན་ཁང་གཟུགས་དགོས་ཚུལ་དང་། དེ་མིན་རྒྱལ་དབང་རིན་པོ་ཆེར་ཞུས་
ནས་ཕྱུག་པོ་དག་གིས་བཟའ་བཏུང་གོས་སོགས་ཞལ་འདེབས་རྒྱག་རྒྱུའི་སྐུལ་སློང་དང་།
རི་ཁུག་ཏུ་ནད་ཁང་འགའ་གསར་རྒྱག སྨན་བཅོས་མི་སྣ་མངགས་བཏང་ནས་ནད་པ་
ཁག་གཅིག་ནད་གཞི་དྲག་བསྐྱེད་བྱུང་བ་སོགས་ཀྱི་ཕན་འབྲས་ཐོན་པའི་ལོ་རྒྱུས་དང༌།
བོད་མི་འདས་རྗེས་ཕུང་བོ་བྱ་གཏོར་སོགས་ཀྱི་ལམ་ལུགས་བཅོས་བསྒྱུར་བྱ་དགོས་ལུགས་
འཁོད་ཡོད།
རྡོ་རིང་འདིའི་ཡི་གེ་དངོས་སུ་ཀློག་པའི་སྐལ་བ་བྱུང་། འོན་ཀྱང་སེམས་ཚུལ་གཞན་
གང་ཡང་མ་བྱུང་། རྒྱུ་རིགས་འཇིགས་སུ་རུང་བའི་གོམས་སྲོལ་ཏེ་བྱ་གཡེང་གི་ནང་དུ་རྔམ་
མཐུག་པའི་རིག་གནས་ཤིག་ཡོད་པ་ཤེས་མེད་པ་རེད། ད་ལྟ་ཡང་ཁོ་ཚོས་འཇིགས་སུ་རུང་
བར་འཛིན་གྱི་ཡོད།
རྡོ་རིང་དེ་ལས་བྱ་གཡེང་བྱེད་པ་ནི་བླུན་རྨོངས་ཐ་ཤལ་གྱི་བྱ་སྤྱོད་ཅིག་ཏུ་ངོས་
བཟུང་ནས་ཕྱིན་ཆད་དུར་སྦས་བྱ་དགོས་པའི་ཁྲིམས་བཅས་ཏེ། གལ་ཏེ་ལག་བསྟར་མི་
བྱེད་མཁན་ཡོད་ན་དམར་གསོད་གཏོང་དགོས་ཞེས་སྐད་ཆ་འཇིགས་པོ་བཤད་ཡོད། འོན་
ཀྱང་ཁོའི་སྐད་ཆ་དེའི་ནུས་པ་ཅུང་ཟད་ཙམ་ཡང་བྱུང་མི་འདུག་སྟེ། རྒྱུ་མཚན་ནི་ཁོའི་སྐད་
ཆ་དེའི་གོམས་སྲོལ་ཞིག་ལ་རྒོལ་བ་མ་ཟད། གཞུང་ལུགས་བསྒྱུར་དུ་མེད་པའི་ཆོས་ལུགས་
ལ་ངོ་རྒོལ་བྱས་པ་ཞིག་ཀྱང་རེད།
ཚ་
74



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བལ་བོའི་སྲས་མོའི་ལག་ནས་ཤོར་བའི་ལྷ་ཁང་།
གཙུག་ལག་ཁང་།
ལྷ་སའི་ཇོ་བོ་ནང་བསྟན་གྱི་ལོ་རྒྱུས་སྟེང་རིན་ཐང་ཆེས་ཆེ་བ་ཞིག་དང་། སྟོན་པ་
ཤཱཀྱ་ཐུབ་པ་དངོས་ཀྱིས་རབ་གནས་བྱས་པའི་སྐུ་ཁྱད་པར་ཅན་ཞིག་ཡིན། ལྷག་པར་སྲོང་
བཙན་གྱིས་རིག་གནས་ཀྱི་ཆེད་དུ་རྒྱ་བཟའ་བསུ་ཞིང་། རྒྱ་བཟས་ཞི་བདེའི་ཆེད་དུ་བོད་ལ་
གདན་དྲངས་པ་ཞིག་ཀྱང་ཡིན། སྐུའི་འདི་མདུན་དང་རྒྱབ་ཏུ་ཐང་བོད་རྒྱལ་བོ་གཉིས་ཀྱི་
རེ་བ་ཆེན་པོ་ཞིག་ཡོད། ད་དུང་སྲོང་བཙན་སྒམ་པོའི་ཐུགས་དམ་གྱི་རྟེན་ཐུགས་རྗེ་ཆེན་པོ་
རང་བྱོན་ལྔ་ལྡན་དང་བལ་བཟས་རྟེན་དུ་བསྣམས་ཕེབས་པའི་བྱམས་པ་ཆོས་འཁོར་
སོགས་སྐུ་གསུང་ཐུགས་རྟེན་བསམ་གྱིས་མི་ཁྱབ་པ་ཏིལ་གྱིས་གང་བུ་ལྟར་བཞུགས།
བོད་ཀྱི་ཆོས་འབྱུང་ཁག་ཏུ་ཇོ་བོ་ཤཱཀྱ་མུ་ནེའི་སྐུ་ལྷའི་བཟོ་བོ་བི་ཤ་ཀརྨས་བཞེངས་
ཤིང་། རྒྱ་གར་ལ་ལོ་མང་བཞུགས་རྗེས་ཀླུ་ཡུལ་དུ་གདན་དྲངས་ནས་ལོ་མང་བོར་བཞུགས།
རྗེས་སུ་སླར་ཡང་རྒྱ་གར་དུ་གདན་དྲངས་ནས་རྡོ་རྗེ་གདན་གྱི་མཆོད་རྟེན་དུ་ལོ་མང་
བཞུགས། ཕྱིས་རྒྱ་གར་རྒྱལ་བོས་རྒྱ་ནག་གོང་མར་རྟེན་སྐལ་དུ་གནང་། རྒྱ་བཟའ་བོད་དུ་
ཕེབས་སྐབས་ཐང་གོང་མས་སྲས་མོ་བོད་དུ་ཕེབས་པའི་རྟེན་སྐལ་དུ་གནང་། ལམ་ནས་
དཀའ་བ་དུ་མ་སྤྱད་ནས་ཤིང་རྟས་བོད་དུ་གདན་དྲངས། དེ་ནི་ད་ལྟ་འཛམ་གླིང་དུ་རིན་
ཐང་གཞལ་དུ་མེད་པའི་སྟོན་པའི་སྐུ་ཞིག་རེད།
ད་ལྟ་ཆོལ་ཁ་གསུམ་པོས་ལྷ་ས་ཞེས་རེ་བ་བཅང་ས་ཞིག་ཡོད་པའང་འདི་དང་པོ་
ཏ་ལ་གཉིས་ཡིན། སྐུ་འདི་སྔོན་ཆད་རྒྱ་བཟས་བཞེངས་པའི་ར་མོ་ཆེར་བཞུགས་ན་ཡང་།
ད་ལྟ་བལ་བཟས་བཞེངས་པའི་གཙུག་ལག་ཁང་གི་ནང་དུ་ཡོད་པས་རེ་ཞིག་མགོ་བོ་
འཐོམ་པར་བྱེད་དོ། །
75



ཤེས་རབ་ཀྱི་ཚོམས།
བལ་བོའི་སྲས་མོ་འདི་སྲོང་བཙན་གྱིས་རྒྱལ་ཁབ་གཞན་ནས་བསུས་པའི་བཙུན་
མོ་གཉིས་ཀྱི་གཅིག་སྟེ་བཙུན་མོ་འདི་བོད་ལ་བསུ་བ་ལ་བརྟེན་ནས་བོད་ཀྱི་བཟོ་རིག་པ་ལ
བྱས་རྗེས་ཆེན་པོ་བཞག་ཅིང་། རྒྱ་གར་བས་རིག་གནས་བོད་དུ་གདན་འདྲེན་པ་ལ་བྱས་
རྗེས་ཤིན་ཏུ་ཆེ། མོ་བོད་དུ་ཕེབས་རྗེས་བོད་ཀྱི་སྐད་དང་ཡི་གེ་ལ་སྦྱངས་ནས་ལོ་ཙཱ་བ་བྱས་
ཤིང་རྒྱ་གར་ནས་རིག་གནས་བོད་དུ་འདྲེན་པའི་སྦྱིན་བདག་དང་དབུ་ཁྲིད་བྱས་པ་རེད།
ཁོང་ལ་རྒྱ་བཟའ་ལྟ་བུའི་དགའ་ཞིང་སྐྱོ་བའི་གཏམ་རྒྱུད་དེ་འདྲ་མེད་ཅིང་། ཞི་དུལ་བག་
ཡོད་ཀྱི་སྤྱོད་པས་བོད་མིས་དང་བ་འདྲེན་པར་བྱས་ཡོད། བུད་མེད་ཅིག་གི་ངོས་ནས་
བལྟས་ན་བུད་མེད་རྒོད་པོ་ཞིག་མ་ཡིན་པར་མཛངས་མ་ཞིག་རེད། མོ་ནི་པོ་ཏ་ལའི་རྨང་
འདིང་མཁན་ཡིན་ལ་བོད་ཀྱི་ཨར་ལས་ལོ་རྒྱུས་སུ་ངེས་པར་གླེང་དགོས་པའི་བུད་མེད་
བཀའ་དྲིན་ཅན་ཞིག་ཀྱང་རེད། མོས་ལྷ་ལྡན་གཙུག་ལག་ཁང་བཞེངས་པ་འདིས་བོད་ཀྱི་
ཆོས་སྲིད་རིག་གནས་ལ་དགེ་མཚན་མི་དམན་པ་ཞིག་བྱུང༌།
དེ་བས་ང་ཚོས་གཙུག་ལག་ཁང་འདི་གང་འདྲ་ཞིག་ཡིན་པར་བལྟ་བར་བྱ། སྔོན་
ཆད་འདི་རུ་འོ་ཐང་ཞེས་པའི་མཚོ་ཞིག་ཡོད། དེའི་སྟེང་དུ་འུན་ཤིང་ཀོང་ཇོས་སྤོར་ཐང་
རྩིས་བྱས་པ་བཞིན་བ
པ་བཞིན་བལ་བཟས་བཞེངས། ངས་བསམ་ན་རྒྱ་བཟས་དེ་ལྟར་རྩིས་བྱས་པ་
ཡང་བལ་བོའི་ལག་རྩལ་པར་ཚོད་བགམ་བྱས་པ་ཞིག་དང་བལ་བཟས་ཀྱང་དེ་ལྟར་
བཞེངས་པ་ཡང་བལ་བོའི་ལ་རྒྱ་བསམ་པ་ཞིག་ཡིན་སྲིད།
གཙུག་ལག་ཁང་འདི་བཞེངས་དུས་ཀོང་ཇོས་རྩིས་བྱས་ནས་བོད་སྲིན་མོ་ཀན་
རྐྱལ་དུ་ཉལ་བའི་སྲིན་མོའི་དཔུང་པ་གཡས་པར་དབུ་རུ་ཀ་ཚལ་མི་འགྱུར་ལྷ་ཁང་དང་།
སྲིན་མོའི་དཔུང་པ་གཡོན་མ་གནོན་ཆེད་གཡོན་རུ་ཁྲ་འབྲུག་བཀྲ་ཤིས་བྱམས་སྙོམས་ལྷ་
ཁང་བཞེངས། སྲིན་མོའི་དཔྱི་མགོ་གཡས་པ་གནོན་ཆེད་གཡས་རུ་གཙང་འགྲམ་བྱང་ཆུབ་
དགེ་གནས་ཀྱི་ལྷ་ཁང་བཞེངས། སྲིན་མོའི་དཔྱི་མགོ་གཡོན་མ་གནོན་ཆེད་རུ་ལག་གྲོམ་པ་
རྒྱང་དྲི་མེད་རྣམ་དག་གི་ལྷ་ཁང་བཞེངས། ལྷ་ས་གཙུག་ལག་ཁང་དེ་སྲིན་མོའི་སྙིང་དབུས་
སུ་གནས། ལྷ་སའི་ཕྱོགས་བཞིར་མཐའ་འདུལ་དུ་རིགས་གསུམ་མགོན་པོའི་ལྷ་ཁང་
བཞེངས་ཏེ་མཐའ་འདུལ་ཡང་འདུལ་གྱི་གཙུག་ལག་ཁང་མང་བོ་བཞེངས་པ་དེ་ལས་
76



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བལྟས་ན་གཙུག་ལག་ཁང་འདི་ནི་སངས་རྒྱས་ཀྱི་བསྟན་པ་བོད་དུ་ཚུགས་པའི་གཞི་མར་
ངེས་ལ་འདི་བཞེངས་དུས་བར་ཆད་དང་དཀའ་བ་དུ་མར་འཕྲད་ཡོད་པའང་ཤུགས་ཀྱིས་
ཤེས།
ར་མ་དཀར་མོར་ས་བཀལ་ནས་མཚོ་བསྙམས་ཏེ་གཙུག་ལག་ཁང་བཞེངས་ཏེ་
ནུབ་ཕྱོགས་བལ་བོའི་ཕྱོགས་སུ་གཏད། ད་ལྟ་ཇོ་བོ་བཞུགས་པའི་གཙང་ཁང་ལྟེ་བ་དང་།
ཕྱོགས་བཞིར་ལྷ་ཁང་བརྒྱད་བཞེངས། སྲོང་བཙན་སྒྲུབ་ཕུག་ཏུ་བལ་བཟའ་ཁྲི་བཙུན་བསུ་
བའི་ལོ་རྒྱུས་བྲིས་ཤིང་སྒོ་མོར་བལ་བོའི་ཐུན་མོང་མ་ཡིན་པའི་ཁྱོད་ཆོས་མངོན་པར་
གསལ།
མི་ལོ་ཆིག་སྟོང་སུམ་བརྒྱའི་རིང་ཉམས་གསོ་ཐེངས་མང་བྱས་པས། ད་ལྟའི་གཙུག་
ལག་ཁང་ནི་བཞི་ཐོག་རྩེ་མོར་གསེར་གྱི་རྒྱ་ཕིབས་སོགས་ཀྱིས་མཛེས་པར་སྤུད་པའི་ཡིད་
དུ་འོང་བར་གྲུབ། ད་དུང་དགེ་འདུན་ཁྲི་ཕྲག་བཞུགས་སའི་ཁྱམས་ར་ཆེ་མོ། གཙུག་ལག་
ཁང་གི་འཁོར་དུ་མ་ཎི་ལག་འཁོར་དང༌། གཞུང་སྒོ་ནུབ་ཏུ་བསྟན་ཅིང་ཤར་དང་ལྷོ་སོ་
སོར་སྒོ་ཆེན་རེ་རེ་ཤར་ལྷོ་བྱང་བཅས་པར་གསང་སྒོའི་སྒོ་ཆུང་རེ་ཡང་ཡོད། གཙུག་ལག་
ཁང་གི་འདབ་སྦྱར་དུ་རྒྱལ་བ་སྐུ་ཕྲེང་རིམ་བྱོན་གྱི་གཟིམ་ཆུང་དང་། ཤར་ལྷོར་སྔར་གྱི་
ལས་ཁུངས་བཞི་ཡོད་པ་སྟེ། ཤར་དུ་ཞི་བ་མཐུན་སྒྱུར་གྱི་ལས་ཐབས་སུ་རྩིས་ཁང་ཕུན་
ཚོགས་བཀོད་པའི་ལས་ཁུངས་དང་། ལྷོར་རྒྱལ་ཐབས་ཆབ་སྲིད་ཀྱི་ལས་ཁུངས་བཀའ་ཤག་
ནུབ་ཏུ་འདོད་རྒུ་དཔལ་འབྱོར་གྱི་ལས་ཁུངས་བླ་བྲང་འཕྲལ་བདེ། བྱང་དུ་དྲག་པོ་ཁྲིམས་
ཀྱི་ལས་ཁུངས་བཤེར་ཁང་སོགས་ཡོད།
དུས་རབས་བརྒྱད་པའི་མཇུག་ལ་བོད་ཀྱི་བཙན་པོ་ཁྲི་གཙུག་ལྡེ་བཙན་རལ་བ་
ཅན་གྱིས་བསྟན་པ་ལ་བཀུར་བཟོ་ཆེན་པོ་མཛད། སྔར་ཡབ་མེས་ལྷ་ཁང་རྣམས་ཉམས་
གསོ་དང་བཅས་མཛད། བསྟན་ལ་མི་དགའ་བའི་བློན་པོ་དག་གིས་བཙུན་མོ་དཔལ་གྱི་
ངང་ཚུལ་མ་དང་བློན་པོ་ཆེན་པོ་བྲན་ཀ་དཔལ་ཡོན་གཉིས་ལྐོག་འབྲེལ་བྱུང་བའི་གླེང་
གཞི་བཟོས་ནས་བཙུན་མོ་ངང་ཚུལ་མ་གཙུག་ལག་ཁང་གི་ཡང་ཐོག་ནས་མཆོངས་ཏེ་
ལྕེབས། བློན་བྲན་ཀ་དཔལ་ཡོན་བྲོས་ཀྱང་མ་ཐར་བར་བསད་ཅིང་རྒྱལ་བོ་ཞལ་ལྟག་པར་
77



ཤེས་རབ་ཀྱི་ཚོམས།
གཅུས་ཏེ་བཀྲོངས། སྲིད་དབང་གླང་དར་གྱིས་བཟུང་དུས་སད་དང་ནད་ཡམས་བྱུང་བས་
ཆོས་བྱས་པ་བཀྲ་མ་ཤིས་ཟེར་བསྙད་བཏགས་ནས་ཆོས་བསྣུབས། གཙུག་ལག་ཁང་དང་
བསམ་ཡས་གཙུག་ལག་ཁང་གཉིས་ལ་བཤས་ར་བྱས་པ་སོགས་ཀྱིས་རྒྱལ་བོ་ལྷ་ལུང་དཔལ་
གྱི་རྡོ་རྗེས་མདའ་འཕངས་ནས་གཙུག་ལག་ཁང་གི་མདུན་དུ་བཀྲོངས། དེར་བལྟས་ན་
སྐབས་དེར་གཙུག་ལག་ཁང་འདི་ནི་རྒྱལ་བོའི་རྒྱལ་ས་ལྟ་བུར་བྱས་ཡོད་པ་འདྲ།
1076 ལོའི་ཡས་མས་སུ་མངའ་རིས་ཟངས་དཀར་གྱི་སྒྲ་སྒྱུར་ལོ་ཙཱ་བ་འཕགས་པ་
ཤེས་རབ་ཀྱིས་གཙུག་ལག་ཁང་དེར་ཉམས་གསོ་བྱས། མངའ་རིས་གུ་གེའི་རྒྱལ་བོ་རིའུ་
སྨལ་གྱིས་ཇོ་བོ་ཤཱཀྱ་མུ་ནེ་བཞུགས་པའི་ལྷ་ཁང་གི་ཡང་ཐོག་ཏུ་གསེར་ཟངས་ཀྱི་རྒྱ་ཕིབས་
བསྐྲུན། རྗེ་སྒམ་པོ་ཚུལ་ཁྲིམས་སྙིང་བོས 1169 ལོར་ཁྱམས་ར་བར་བསྐོར་པ་སོགས་ཀྱི་ཐོག་
རྩིག་པ་རི་མོ་སོགས་ཞིག་གསོ་གནང་བར་འཁོད། 1175 ལོར་གུང་ཐང་བླ་མ་ཞང་བརྩོན་
འགྲུས་གྲགས་པས་བདག་གཉེར་དང་གཙུག་ལག་ཁང་གཉིས་སུ་དཀོན་གཉེར་མངགས་
གཏོང་མཛད།ཚལ་བ་ཁྲི་དཔོན་རིམ་ཅན་གྱིས་གཙུག་ལག་ཁང་ཉམས་གསོ་དང་ལྷག་པར་
རྗེ་ཙོང་ཁ་བ་བློ་བཟང་གྲགས་པས་བོད་ཀྱི་སྡེ་སྲིད་ཕག་མོ་གྲུ་བར་ཞུ་སྐུལ་གྱིས་གཙུག་ལག་
ཁང་དེར་ཉམས་གསོ་རྒྱ་ཆེན་པོ་གནང་ཞིང་། 1409 ལོར་ཤཱཀྱ་མུ་ནེར་རིན་པོ་ཆེ་སྣ་ཚོགས་
ཀྱིས་བརྒྱན་པའི་གསེར་གྱི་སྲོག་ཞུ་ཕུལ་ནས་ལོངས་སྐུའི་ཆ་བྱད་དུ་བསྒྱུར། ལོ་དེ་རང་
བོད་ཟླ་དང་བོར་ལྷ་སའི་སྨོན་ལམ་ཆེན་པོ་འཚོགས་པའི་སྲོལ་བཏོད་ནས་སངས་རྒྱས་ཀྱི་
བསྟན་པ་རྒྱ་ཆེན་པོར་སྤེལ།
རྒྱལ་དབང་ལྔ་བས་ཀྱང་སྤྱི་ལོ 1642 ནས 1649 ལོའི་བར་གཙུག་ལག་ཁང་གི་ཁྱམས་
ར་ཆེན་མོ་དང་། གཞུང་སྒོ་ཕྱི་མའི་སྒོ་འཕྱོར་སོགས་རྒྱས་པར་བསྐྲུན། རྗེས་སུ་མི་དབང་ཕོ་
ལྷ་བསོད་ནམས་སྟོབས་རྒྱས་དང༌། རྒྱལ་དབང་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ།
རྒྱལ་དབང་སྐུ་ཕྲེང་བཅུ་གཅིག་པ་དང་བཅུ་གསུམ་པ་བཅས་ཀྱིས་གང་ས་ཅི་ཐད་ནས་
ཉམས་གསོ་གནང་།
ད་ལྟ་གཙུག་ལག་ཁང་འདི་ལྷ་ས་གྲོང་ཁྱེར་གྱི་དཀྱིལ་དབུས་སུ་བརྗིད་ཆགས་ཤིང་
གསེར་འོད་ཆེམ་མེར་གནས་ཡོད་ཅིང༌། རྒྱུན་ཏུ་ཕྱག་འབུལ་མཁན་དང་མཆོད་མེ་སྒྲོན་པ།
78



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྷ་བསང་གཏོང་བ། མཇལ་བ་ལྟ་སྐོར་བ། ཞིབ་འཇུག་པ་སོགས་ཀྱིས་གང་ཡོད། ལྷག་པར་
བོད་ཀྱི་གྲུབ་མཐའ་རིས་མེད་ཀྱིས་སེམས་ཀྱི་གཏད་ས་དང་བློ་ཡི་རེ་ས་ཡང་འདི་ཉིད་དུ་
གྲུབ་ཅིང་སེམས་ཀྱི་གོང་བུ་གཅིག་ཏུ་སྒྲིལ་བར་བྱེད་པའི་གསེར་གྱི་ཐག་པ་ཡང་འདི་དང་
པོ་ཏ་ལ་གཉིས་ཡིན་པ་འདྲ།
བོད་མི་སུ་ཡིན་ཡང་གཙུག་ལག་ཁང་དང་ཇོ་བོའི་མདུན་དུ་འགྲོ་བ་སེམས་ཅན་གྱི་
དོན་དུ་སྨོན་ལམ་འདེབས་པར་བྱེད། གོ་ཐོས་ལ་ཇོ་བོའི་སྐུའི་གཡས་གཡོན་དུ་ནོར་བུ་ཏན་
ན་བདེ་བ་དང་སྟག་ཤ་བདེ་བ་ཞེས་བྱ་བ་གཉིས་ཡོད་ཅིང་། དེ་གཉིས་ཉིན་ཞག་རེ་ལ་ཇོ་
བོའི་སྐུ་ལ་ལན་རེ་འཁོར་ཞིང་ཞབས་པུས་སུ་ནོར་བུ་དེ་གཉིས་འཁོར་བ་དང་སྨོན་ལམ་
འདེབས་པ་གསུམ་དུས་མཉམ་དུ་བྱུང་ན་ཇི་ལྟར་སྨོན་པའི་དོན་ཐམས་ཅད་ངེས་པར་
འགྲུབ་ཅེས་བརྗོད་སྲོལ་ཡོད།
ངས་ཀྱང་ཇོ་བོའི་མདུན་དུ་རང་གིས་ཚོད་ཀྱིས་སྨོན་ལམ་ཞིག་བཏབ་ནས་མཇལ་
བ་དང་ལྟ་སྐོར་བ་དག་གིས་རྣམ་འགྱུར་ལ་དོ་སྣང་བྱས་པ་ཡིན། ཇོ་བོའི་མདུན་དུ་ལྟ་སྐོར་
དག་གིས་ཀྱང་སྨོན་ལམ་འདེབས་ཀྱིན་ཡོད་ལ། བོད་མི་དག་གིས་གསོལ་བ་འདེབས་པའི་
ཚིག་ལ་གསན་བཞིན་ང་རང་དབང་མེད་དུ་སེམས་འགུལ་ཐེབས་ནས་ངུ་འདོད་པ་ཞིག་
ཀྱང་བྱུང་སོང་། གང་ས་ནས་སླེབས་པའི་བོད་མི་དག་གིས་འདི་ལྟར་བློ་ཁ་གཅིག་ཏུ་སོང་
ནས་འདུན་མ་གཅིག་ཏུ་བཅོལ་བ་འདི་གཙུག་ལག་ཁང་ལས་ཀྱང་རླབས་ཆེ་བ་ཞིག་རེད་
ཨང་།
རྒན་གཞོན་ངེས་པ་མེད་ཅིང་ཕོ་མོ་དབྱེ་བ་མེད་པར་སེམས་ཅན་ཐམས་ཅད་རང་
གི་ཕུ་ནུ་བཞིན་སྡུག་བསྔལ་ལས་བྲལ་ནས་བདེ་བ་དང་ལྡན་པར་སྨོན་ལམ་འདེབས་པ་
འདི་འདྲ་འཛམ་གླིང་ཟླུམ་པོ་འདིའི་གནས་གཞན་དུ་ཡོད་མི་སྲིད་པ་ཞིག་རེད། དེ་བས་མི་
རིགས་འདིའི་སེམས་རྒྱ་ལ་ཧ་མི་ལས་སམ།
ལྷག་པར་སེམས་ལ་རིང་དུ་སྦས་པའི་རེ་བ་དང་སྙིང་ལ་ནོན་པར་དཀའ་བའི་དུང་
བ་ཇོ་ཡིད་བཞིན་ནོར་བུ་ལ་ཞུ་བའི་སྐབས་དེར་བདག་གི་སེམས་པ་གཏིང་ནས་དགའ་
སྐྱོའི་མིག་ཆུ་དབང་མེད་དུ་འཛུམ་ཡོང་། སེམས་པ་སྲ་བའི་བདག་གིས་མིག་ཆུ་ཕུ་ནུའི་
79



ཤེས་རབ་ཀྱི་ཚོམས།
སེམས་པའི་དུང་བ་ལས་གཞན་གང་གིས་ཀྱང་འདོན་པར་བྱེད་མི་སྲིད།
དེ་རིང་བོད་པ་མཇལ་བ་འདི་དག་གིས་རང་གིས་ཡིད་ལ་རིང་དུ་སྦས་པའི་རེ་བ་དེ་
དག་ཇོ་བོ་ཡིད་བཞིན་ནོར་བུ་ལ་གསོང་བོར་བརྗོད་དུས། ཀུན་གྱིས་ཉེ་རིང་ཆགས་སྡང་
བརྗེད་འདུག་ལ། སྡུག་བསྔལ་ཡོད་ཚད་ཀྱང་བརྗེད་འདུག་པ་འདྲ། ཐ་ན་ཡུན་རིང་གྱེས་
པའི་ཕུ་ནུའི་ལྷན་འཛོམས་དང་སེམས་ཅན་གྱི་བདེ་སྐྱིད་ནི་ཡོད་ཚད་ཀྱི་ཡོད་ཚད་ཡིན་པ་
འདྲ་
ངས་དེ་ལྟར་བསམ་བཞིན་རིག་གསར་སྐབས་སུ་ལྟ་བ་གསར་བ་དང་ལངས་ཕྱོགས་
གསར་བ། སྙིང་སྟོབས་གསར་བའི་ན་གཞོན་སྐོར་ཞིག་གིས་གསར་བརྗེའི་ཁ་གཡང་སྒྲོག་
བཞིན་གཙུག་ལག་ཁང་འདིར་རྒྱུགས་པ་དྲན་ནས་སྔངས་འདར་ཞིག་བརྒྱབས་བྱུང་།
སྐབས་དེར་ན་གཞོན་ལྟ་བ་གསར་བ་འཛིན་པ་དེ་དག་གིས་གསར་བརྗེའི་གླུ་
དབྱངས་ལེན་བཞིན་གཙང་ཁང་དབུས་མ་ཇོ་ཁང་དང་ལྷ་ཁང་མཐའ་མ་མཐུ་སྨོན་ལྷ་ཁང་
གཉིས་ལས་གཞན་དག་སྐུ་གསུང་ཐུགས་རྟེན་རྩ་མེད་དུ་བཏང་། ད་ལྟ་མང་བོ་ཞིག་བསྐྱར་
བཞེངས་བྱས་ཡོད་མོད། ད་དུང་མང་བོ་ཞིག་ད་དུང་བསྐྱར་བཞེངས་བྱས་མི་འདུག་ཟེར།
འོན་ཀྱང་སྤྲོ་བ་ཞིག་ལ་མཐུ་སྨོན་ལྷ་ཁང་གཡས་སུ་བྲིས་པའི་སྲོང་བཙན་སྐབས་ཀྱི་དགའ་
སྟོན་དུ་ལུས་རྩལ་སྣ་ཚོགས་སྟོན་པ་དང་གནའ་བོའི་པོ་ཏ་ལའི་ལྡེབས་རིས་རྙིང་བ་རིན་
ཐང་དང་བྲལ་བ་དང་གཡོན་དུ་ཇོ་ཁང་བཞེངས་པའི་ལོ་རྒྱུས་ལྡེབས་རིས་དེ་ད་དུང་
བཞུགས་འདུག
བདག་མཇལ་བ་མང་བོ་དང་འགྲོགས་ནས་ཇོ་བོ་ཡིད་བཞིན་ནོར་བུར་མཇལ་ནས་
སྒོར་བུད། ཡིན་ན་ཡང་། བདག་ནི་བྱིན་རླབས་ཀྱི་ཚན་ཁ་འབར་བའི་སྐུ་གསུང་ཐུགས་
རྟེན་ལ་མཇལ་བ་མ་ཡིན་པར་དགའ་སྐྱོས་ཁྱབ་པའི་ལོ་རྒྱུས་ཤིག་གི་ཁྲོད་དུ་དངོས་སུ་
འགྲིམ་པ་དང་འདྲ་བྱུང་།
80



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དུམ་བུར་གཏུབ་པའི་སྟོན་པ་བཞུགས་པའི་སྔགས་ཁང་།
ར་མོ་ཆེ་གཙུག་ལག་ཁང་།
ར་མོ་ཆེ་ནི་རྒྱ་བཟོས་བཞེངས་པའི་གཙུག་ལག་ཁང་སྟེ། འདིའི་མིང་གཞན་ལ་རྒྱ་
སྟག་ར་མོ་ཆེ་ཡང་ཟེར། ར་མོ་ཆེ་ཞེས་པ་རྒྱ་བཟས་སྟོན་པའི་སྐུ་ལ་དར་གྱི་ར་བ་ཆེན་པོས་
བསྐོར་བས་ན་ར་མོ་ཆེ་དང་། རྒྱ་མོས་བཏབ་པས་ན་རྒྱ་བཏབ་ཅེས་པ་རྒྱ་སྟག་ཏུ་འགྱུར་
བའམ། རྒྱ་ཡི་སྟག་ནམ་མཁར་འཕྱོ་བ་ལྟ་བུ་ཡོད་པས་རྒྱ་སྟག་ཟེར་ཅེས་པར་བཤ
ར་བཤད་ཚུལ་
འགའ་ཡོད་ཅིང་། ད་ལྟ་བལ་བཟའ་ཁྲི་བཙུན་གྱི་རྟེན་སྐལ་ཇོ་བོ་མི་བསྐྱོད་རྡོ་རྗེ་སོགས་སྐུ་
གསུང་ཐུགས་རྟེན་གང་མང་བཞུགས། འོ་ན་བལ་བཟས་གདན་དྲངས་པའི་སྐུ་འདི་ཅིའི་
ཕྱིར་རྒྱ་བཟའི་ལྷ་ཁང་ནང་དུ་བཞུགས་པ་ཡིན་ནམ།
རྒྱ་བཟའ་ཀོང་ཇོ་ནི་ཐང་གི་སྲས་མོ་ཞིག་ཡིན་ལ། གོང་མའི་སྲས་མོ་ཟེར་དུས་མང་
བོ་ཞིག་གིས་རིགས་ཀྱི་སྲས་མོར་ངོས་འཛིན་གྱིན་ཡོད། འོན་ཀྱང་སྲས་མོ་དེ་ཐོབ་ཅིང་ཡིན་
ལ་གོང་མའི་ཕོ་བྲང་གི་ནང་དུ་དེའི་འདྲ་བའི་ཐོབ་ཐང་ཡོད་པའི་ན་ཆུང་མཛེས་མ་ཤིན་ཏུ་
མང་། ལ་ལ་ཞིག་བཙུན་མོའི་གོ་ས་མ་ཐོབ་པས་སྲས་མོའི་ཐོབ་ཐང་གིས་རྒྱལ་ཁབ་གཞན་
ལ་བག་མར་འགྲོ་བའང་ཡོད། དེ་དག་མང་བོ་ཞིག་རྒྱལ་ཁབ་ཀྱི་ཆེད་དུ་རྒྱལ་ཁབ་གཞན་དུ་
བག་མར་འགྲོ་བཞིན་ཡོད། རྒྱ་བཟའ་ཀོང་ཇོ་ཡང་དེ་ལྟ་བུ་ཞིག་ཡིན་ལ། རིགས་རུས་ཀྱི་ཆ་
ནས་གོང་མར་ཚེས་ཉེ་བ་ཞིག་ཀྱང་ཡིན།
སྲོང་བཙན་གྱིས་རྒྱ་བཟའ་དང་བལ་བཟའ་བསུ་བའི་གྲོས་འདོན་མཁན་མགར་
དང་ཐོན་མི་གཉིས་ཡིན་ལ། དེ་ལྟར་གྲོས་འདོན་པའི་རྒྱུ་མཚན་མཐའི་རིག་གནས་ཐབ
ཀྱིས་བོད་ལ་འདྲེན་པའི་ཆེད་དུ་ཡིན་པ་ལས། མཛེས་མ་ཞིག་གི་ལང་ཚོ་ལ་ཆགས་པ་གཏན་
81



ཞིག་གི་
ཤེས་རབ་ཀྱི་ཚོམས།
ནས་ཡིན་མི་སྲིད། རྒྱ་བཟའ་བོད་དུ་བསུ་བའི་ལོ་རྒྱུས་ལ་ཉམས་དགའ་ཞིང་ངུ་བྲོ་བའི་
གཏམ་རྒྱུད་སྣ་ཚོགས་ཤིག་ཡོད།
རྒྱ་བཟའ་བོད་དུ་ཕེབས་པ་ནི་བལ་བཟའ་བོད་དུ་ཕེབས་པ་ལྟ་བུའི་བདེ་བླག་ཅིག་
གཏན་ནས་མ་བྱུང་ཏེ། ཐང་རྒྱལ་རབས་ལ་མཚོན་ན་བོད་ཀྱི་གཡུལ་བཟློག་པའི་ཆེད་དང་
བོད་ལ་མཚོན་ན་རྒྱའི་རིག་གནས་བོད་དུ་འདྲེན་པར་དམིགས་ཡོད་པས་སྲས་མོ་ཞིག་
སྟེང་དུ་དམིགས་ཡུལ་མི་འདྲ་བ་གཉིས་བཟུང་ཡོད། དེ་བས་ཁོང་མི་འདོད་བཞིན་དུ་བོད་
དུ་ཕེབས་དགོས་བྱུང་ལ། ལམ་ནས་ཀྱང་རྒྱལ་བོའི་ཞལ་ངོ་མ་མཐོང་གོང་དུ་བུ་ཞིག་སྐྱེས་
པའི་མི་ཁ་ཡང་འཁོར། ལྷ་སར་སླེབས་དུས་སུས་ཀྱང་ཁ་ཡ་མ་བྱས་པར་ཕྱིར་ཕེབས་པའི་
སྦྱོར་བའང་བརྩམས་མྱོང་། ཡིན་ན་ཡང་། སུ་ཞིག་གིས་བཤད་པ་ཡིན་ནམ། མཁྱེན་པ་
ཡངས་པའི་ལོ་རྒྱུས་པ་ཞིག་གིས་རྗེ་བཙུན་སྒྲོལ་མའི་རྣམ་འཕྲུལ་དུ་བཞེངས་པ་དེས་ཁོང་
གི་མིག་ཆུ་དང་དཀའ་སྡུག་ཡོད་ཚད་བསུབ།
ཡིན་ཡང་ཁོང་ནི་མཁྱེན་པ་ཡངས་པའི་བུད་མེད་མཛངས་མ་ཞིག་ཡིན་པས་ཅུང་
མ་འགོར་བར་བཙུན་མོ་ཁྲོད་ནས་དོ་ཟླ་མེད་པ་ཞིག་ཏུ་གྱུར། མོས་བོད་ཀྱི་ལམ་ལུགས་མང་
བོ་བཅོས་བསྒྱུར་བྱས་ཏེ་བོད་མི་གདོང་ལ་འཚལ་བྱུགས་པ་དང་ཕོ་ཆས་མོ་ཆས་དང་ཕོ་
མོའི་ལས་ཀ་ཁམས་དང་བསྟུན་ནས་འབྱེད་པར་མཛད། ལྷག་པར་མོས་སྦྱངས་པའི་རིག་
གནས་དེས་རྒྱལ་བློན་བཙུན་མོ་དག་གིས་ཡིད་ཀྱང་དབང་མེད་དུ་བཀུག ལྷག་པར་མོས་
བོད་ཡིག་ལ་འབད་པས་སྦྱངས་ཏེ་ལོ་ཙཱ་བྱས་ཤིང་རྒྱ་ནག་ནས་རིག་གནས་བསྒྱུར་བའི་
སྦྱིན་བདག་ཀྱང་བྱས། མོ་དང་བལ་བཟས་བོད་ལ་བཞག་པའི་བྱས་རྗེས་ལ་བཙུན་མོ་
གཞན་སུས་ཀྱང་འགྲན་དུ་མེད་ཅིང་མོའི་མཛངས་པ་ཀུན་གྱིས་ཁས་བླངས་ནས་མཛངས་
མིར་བགྲང་ན་ཡང་། ཁོང་གིས་རྒྱལ་བོ་ལ་སྲས་པོ་མཁྱེན་རྒྱ་ཡངས་པ་ཞིག་འབུལ་མ་ཐུབ་
པས་མཛངས་མི་ཕྱེད་ཀའི་ཆོ་ལོ་ལས་ཐོབ་མེད།
ར་མོ་ཆེ་གཙུག་ལག་ཁང་དེ་རྒྱ་བཟའ་ཀོང་ཇོ་བོད་དུ་ཕེབས་སྐབས་གདན་འདྲེན་
པའི་ཇོ་བོ་ཤཱཀྱ་མུ་ནེ་ཤིང་རྟ་འཁོར་ལོའི་ཐོག་བཞུགས་ནས་ལྷ་སའི་བྱང་ངོས་ཀྱི་ཐང་ཆེན
82



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དུ་འབྱོར་སྐབས་འཁོར་ལོ་འདམ་རྫབ་ཏུ་ཚུད་ནས་ལུས་པས་ཇོ་བོའི་སྐུའི་ཕྱོགས་བཞིར་ཀ་
བ་བཙུགས་ནས་ཡོལ་བ་དང་། མཆོད་པ་ཕུལ་ཅིང་། མོས་སྤོར་ཐང་གི་རྩིས་བྱས་པས་ས་
འདི་ཀླུའི་ཕོ་བྲང་ཡིན་ཞིང་ཇོ་བོ་འདིར་བཞུགས་པ་དེ་ཀླུའི་ཁ་གནོན་དུ་ཤེས་ནས་རྒྱ་བོད་
ཀྱི་བཟོ་བོ་མཁས་པ་མང་བོ་བསྐོངས་ཏེ་ལོ་གཅིག་ཙམ་ལ་གཙུག་ལག་ཁང་བཞེངས་ནས་
གྲུབ། ཀོང་ཇོ་ཤར་ཕྱོགས་ཙི་ནའི་ཡུལ་ནས་ཕེབས་པ་མཚོན་ཕྱིར་གཞུང་སྒོ་ཤར་ཏུ་གཏད།
རྗེས་སུ་རྒྱ་དམག་བོད་དུ་སླེབས་པས་ཇོ་བོ་ཤཱཀྱ་མུ་ནེའི་རྒྱུས་འཁྱེར་བར་དོགས་
ནས་རྒྱ་བཟའི་རྟེན་སྐལ་གྱི་ཇོ་བོ་ཤཱཀྱ་མུ་ནེ་དང་བལ་བཟའི་རྟེན་སྐལ་གྱི་ཇོ་བོ་མི་བསྐྱོད་རྡོ་
རྗེ་གཉིས་ཀྱི་བཞུགས་ཡུལ་བརྗེས་ཏེ། ར་མོ་ཆེ་གཙུག་ལག་ཁང་ལ་ཇོ་བོ་མི་བསྐྱོད་རྡོ་རྗེ་
བཞུགས་སུ་གསོལ་བ་རྒྱ་རྣམས་ཀྱིས་སྔ་དྲོ་གཅིག་གི་སར་འཁྱེར་ཟེར། འོན་ཀྱང་མང་སྲོང་
གི་སྐབས་སུ་ཐང་དམག་ལྷ་ས་འཇོམས་པར་ཡོང་བའི་ལམ་དུ་མགར་ཁྲི་འབྲིང་གིས་ཕམ་
པར་བྱས། སྐབས་དེར་ལྷ་སར་དངངས་དོགས་ཆེན་པོ་ཞིག་བྱུང་ནས་བརྗེ་བར་མངོན་
ཞིང་། སྐབས་དེར་བོད་དམག་ཐང་དམག་འགོག་ཏུ་ཕྱིན་པའི་གོ་སྐབས་ཤིག་དང་བསྟུན་
ནས་ནང་ཁུལ་དུ་རྒྱ་དམག་ལ་བརྫུན་པའི་དམག་ལྡོམ་སྐོར་ཅིག་སླེབས་ནས་པོ་ཏ་ལ་མེར་
བསྲེགས་ཤིང་ཇོ་བོ་མི་བསྐྱོད་རྡོ་རྗེ་འཁྱེར་བ་འདྲ།
རྗེས་སུ་སྐྱིད་ཆུའི་འཇིགས་པ་བྱུང་བས་རྒྱུད་ཆེན་ཀུན་དགའ་དོན་གྲུབ་དེ་རང་
སར་ཞི་བར་བྱས་པའི་བདག་རྐྱེན་ལ་ར་མོ་ཆེ་གནང་བས། རྒྱུད་སྟོད་གྲྭ་འདི་རུ་སྤོས་ཏེ་དེ་
ནས་བཟུང་རྒྱུད་སྟོད་གྲྭ་ཚང་གི་བཞུགས་གནས་གཙོ་བོར་གྱུར། རིམ་བཞིན་རྒྱ་བསྐྱེད་
སྔོན་ཆད་དགེ་འདུན་བདུན་བརྒྱ་ལྷག་གིས་གསང་སྔགས་ཉམས་སུ་བཞེས་པའི་ལོ་རྒྱུས་
ཡོད།
རིག་གནས་གསར་བརྗེའི་སྐབས་རིན་ཐང་བྲལ་བའི་རིག་གནས་ཕལ་ཆེར་རྩ་མེད་
དགེ་འདུན་ཆོས་འཕེལ་གྱིས་རྒྱ་དམག་དབུས་སུ་སླེབས་པའི་གཏམ་ནི་རྒྱའི་རྒྱལ་རབས་གང་ན་
ཡང་མེད་པ་ཡིན་འདུག་གསུངས་ཀྱང་དེབ་དམར་དུ་བསྒྱུར་བའི་རྒྱའི་ཡིག་ཚང་ན་ཡོད་འདུག
83



ཤེས་རབ་ཀྱི་ཚོམས།
དུ་བཏང་། ཇོ་བོ་མི་བསྐྱོད་རྡོ་རྗེ་དུམ་བུ་གཉིས་སུ་བཅད་ནས་སྐུ་སྟོད་པེ་ཅིན་ཏུ་འཁྱེར། ར་
མོ་ཆེ་ཉམས་གསོ་བྱེད་དུས་སྐུ་སྨད་ལས་སྐུ་སྟོད་མ་རྙེད་པས་སྐུ་སྟོད་གསར་དུ་བཞེངས།
པཎ་ཆེན་རིན་པོ་ཆེའི་ཐུགས་འཁུར་ཟབ་བཞེས་ཀྱིས་དཀའ་བ་དུ་མ་ཁྱད་དུ་བསད་ནས་
བཙལ་མཐར་སྐུ་སྟོད་དེ་པེ་ཅིང་གི་ཕོ་བྲང་ཀུའུ་ཀུང་ནས་རྙེད་བྱུང༌། བོད་དུ་གདན་དྲངས་
ནས་སྐུ་སྟོད་སྨད་ལྷན་དུ་འཛོམས་པ་བྱུང་སྟེ་སྔར་བཞིན་ར་མོ་ཆེ་གཙུག་ལག་ཁང་དུ་
བཞུགས་སུ་གསོལ།
ལོ་རྒྱུས་འདི་དག་དྲན་བཞིན་མཇལ་དུས་བདག་གི་ཡིད་ནི་སྐྱོ་བ་ལས་དད་པ་ཞེས་
པ་དེ་ཡང་གར་སོང་མ་ཤེས། ར་མོ་ཆེ་ལ་མཇལ་ནས་ར་སྐོར་ལས་སྒོར་འབུད་དུས། སྒོ་བྱང་
ཆེན་པོ་ཞིག་ཏུ། ལོ་རྒྱུས་ཀྱི་ཁ་ཕྱོགས་འགྱུར་མཚམས། ཉམས་མེད་ཀྱི་མཛད་རྗེས་རྡོ་རིང་།
བོད་ཞི་བས
་བས་བཅིང་བཀྲོལ་བཏང་ནས་ལོ་འཁོར་དྲུག་ཅུ་ལོན་པར་རྗེས་དྲན་ཞུ།
ཞེས་པའི་ཡོལ་བ་ཆེན་པོ་ཞིག་གི་མདུན་དུ་རྒྱ་མི་སྐོར་ཞིག་གིས་འདྲ་ལེན་པ་མཐོང་བྱུང༌།
ཡིན་ན་ཡང་། བདག་ལ་འདྲ་པར་ལེན་པའི་སེམས་པ་ཞིག་ཡེ་ནས་མ་བྱུང་། སྐབས་
འདིར་བདག་ལ་བྱུང་བ་ནི་ཇོ་བོ་མི་བསྐྱོད་རྡོ་རྗེ་སོག་ལེས་གཏུབ་པ་ལྟ་བུའི་འཇིགས་རུང་
གི་གྲིབ་མ་ནག་པོ་ཞིག་ཀྱང་སྐྱེས་ལ་བདག་གི་ལུས་གཏུབ་པ་ལྟ་བུའི་སྐྱི་གཡའ་བའི་སྣང་བ་
ཞིག་ཀྱང་བྱུང་སོང་།
84



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དགེ་ལུགས་པའི་གསང་སྔགས་བསྟན་པའི་འབྱུང་ཁུངས།
རྒྱུད་སྟོད་སྨད།
རི་བོ་དགེ་ལུགས་པ་ནི་རྗེ་ཙོང་ཁ་བ་ཆེན་པོས་བོད་ཀྱི་བསྟན་པ་ལ་དག་ཐེར་བྱས་
པ་ལ་བརྟེན་ནས་བྱུང་བས་བཀའ་གདམས་གསར་མ་ཞེས་ཀྱང་འབོད། དགེ་ལུགས་པའི་
མདོ་ལ་སློབ་གཉེར་བྱེད་ས་གྲྭ་ས་སེ་འབྲས་དགེ་གསུམ་སོགས་ཡིན་ལ། སེ་འབྲས་དགེ་
གསུམ་ནས་ལྷ་རམས་དམ་བཅའ་ཨང་རིམ་བདུན་བར་དུ་ཐོན་པ་དག་དཔལ་ལྡན་རྒྱུད་
སྟོད་སྨད་ལ་ཞུགས་ནས་སྔགས་ལ་སྦྱངས་ཏེ་སྔགས་རམས་པའི་དམ་བཅའ་ཨང་དང་བོ་
གཉིས་པ་གང་རུང་ཐོབ་ན་ད་གཟོད་དགའ་ལྡན་གསེར་ཁྲི་ལ་བཞུགས་པའི་ཐོབ་ཐང་ཡོད།
དེ་བས་དཔལ་ལྡན་རྒྱུད་སྟོད་སྨད་ནི་སེ་འབྲས་དགེ་གསུམ་ཇི་བཞིན་དགེ་ལུགས་པའི་
དགོན་སྡེ་ཁྲོད་དུ་གོ་གནས་ཆེན་པོ་ཞིག་བཟུང་ཡོད།
རྒྱུད་སྟོད་སྨད་ནི་བདག་དབུས་གཙང་ལ་མཇལ་དུས་ངེས་པར་མཇལ་དགོས་པའི་
འཆར་གཞིའི་ནང་གི་གཅིག་ཡིན། དེ་རིང་བོད་ལྗོངས་སློབ་གྲྭ་ཆེན་མོའི་དགེ་རྒན་ཕྱག་
རྡོར་དང་ཞིབ་འཇུག་མཐར་ཕྱིན་སློབ་མ་ཟོན་ཐར་སྐྱིད། ལྷ་ས་སློབ་འབྲིང་གཉིས་པའི་
དགེ་རྒན་རྡོར་དབྱིངས་བཅས་ཀྱིས་འགྲོ་རོགས་བྱས་ཏེ་ལྷ་སའི་གནས་ཁག་གཅིག་ལ་
མཇལ་ཅིང་རྒྱུད་སྟོད་སྨད་ནི་དེ་ལས་ཆེས་གལ་ཆེ་བ་གཉིས་རེད།
འདིར་ངས་པོ་ཏ་ལ་རུ་སྣེ་ཤན་པས་མདོ་ནི་གཞུང་ལུགས་ལ་སློབ་པ་དང་སྔགས་ནི་
གཞུང་ལུགས་ཀྱི་སྟེང་དུ་ཉམས་ལེན་ཀྱང་དགོས་པ་རེད་ཅེས་པའི་སྐད་ཆ་དེ་དྲན་ནས་
ཁོང་དགོད་ཤོར་སོང་། མདོ་དང་སྔགས་ནི་ལམ་སྒྲུབ་པའི་ཐབས་མི་འདྲ་བ་གཉིས་ཏེ་
གཞན་ལ་བརྟེན་ནས་རང་གི་སེམས་པ་སྦྱོང་བའི་ཐབས་ལ་མདོ་དང་རང་གི་ལུས་ངག་
ཡིད་གསུམ་གྱི་ནུས་པ་སྤྱད་ནས་དེ་སངས་རྒྱས་སུ་སྒྲུབ་པའི་ཐབས་ལ་སྔགས་ཞེས་བཤད་
ཆོག
85



པ་ལས་ག
ལོ།
ཤེས་རབ་ཀྱི་ཚོམས།
འདིར་རྒྱུད་སྟོད་སྨད་ཅེས་པའི་རྒྱུད་འདི་གསང་སྔགས་ལ་གོ་དགོས་པས་གསང་
སྔགས་ཉམས་སུ་ལེན་པའི་ཆོས་གྲྭ་གཉིས་ལ་རྒྱུད་སྟོད་སྨད་ཅེས་གནས་ཀྱི་ཆ་ནས་བཏགས་
གཉིས་ཀ་དགེ་ལུགས་པའི་གསང་སྔགས་ལ་སློབ་གཉེར་བྱེད་ས་ཡིན། རྒྱ་སྟག་ར་མོ་
ཆེ་ད་ལྟ་རྒྱུད་སྟོད་པར་གྱུར་འདུག གཙང་དུ་ཡོད་པའི་རྒྱུད་སྟོད་པ་དེ་གཉིས་གཏན་ནས་
མི་གཅིག་ན་ཡང་མང་བོ་ཞིག་ལ་གོ་ནོར་ཐེབས་ཀྱིན་ཡོད། སྤྱིར་ན་སྔོན་ཆད་རྒྱུད་སྟོད་པ་
དང་ར་མོ་ཆེ་གཉིས་མི་འདྲ་སྟེ། རྒྱུད་སྟོད་ད་ལྟའི་མལ་གྲོ་གོང་ཁའི་སར་ཡོད་ཅིང་མིང་ལ
དབུས་སྟོད་བྱམས་པ་གླིང་རྒྱུད་སྟོད་གྲྭ་ཚང་ཟེར།
དགོན་པ་དེ་ནི 1474 ལོར་རྗེ་བཙུན་ཀུན་དགའ་དོན་གྲུབ་ཀྱིས་བཏབ། ཁོང་ནི་སྤྱི་
1419 ལ་གཙང་རྟ་ནག་ཏུ་འཁྲུངས། སྣར་ཐང་དུ་རབ་ཏུ་བྱུང་ནས་སློབ་གཉེར་མཛད།
ཤེས་རབ་སེང་གེ་དང་རྒྱུད་ཆེན་སྦྱིན་པ་དཔལ་སོགས་བསྟེན་ནས་མཁས་པ་ཆེན་པོར་གྱུར།
རྐྱེན་དབང་གིས་དབུས་སྟོད་དུ་ཕེབས་ནས་སྒྲུབ་པ་མཛད། དབུས་སྟོད་བྱམས་པ་གླིང་དུ་
གདན་ས་མཛད་ནས་འཆད་ཉན་བཙུགས། དེ་ནས་བཟུང་དཔལ་ལྡན་རྒྱུད་སྟོད་གྲྭ་ཚང་
ཞེས་གྲགས་པ་རྒྱས།
རྗེ་ཀུན་དགའ་དོན་གྲུབ་ཀྱིས་རབ་བྱུང་བརྒྱད་པའི་ཤིང་རྟ་སྤྱི་ལོ 1474 ལོར་རྒྱུད་ཀྱི་
བཤད་གྲྭ་བཙུགས་ནས་མཚན་ལ་དཔལ་ལྡན་རྒྱུད་སྟོད་གྲྭ་ཚང་ཟེར། རྗེ་ཀུན་དགའ་དོན་
གྲུབ་ཀྱིས་ཐོག་མར་དབུས་སྟོད་བྱམས་པ་གླིང་དང་ཆུམས་མདལ་སོགས་སུ་རྒྱུད་གྲྭ་
བཙུགས་ནས་བཞུགས་ཏེ་འདུ་ཚོགས་ཀྱང་ཇེ་མང་དུ་སོང་།
རྗེ་ཉིད་ཀྱི་སྐུ་སྨད་ཙམ་ལ་ལྷ་སའི་སྐྱིད་ཆུ་རབ་ཏུ་རྒྱས་ནས་ཆུ་ལོག་གི་ཉེན་ཁ་ཆེན་
པོ་བྱུང་རྐྱེན། སྡེ་བ་སྐྱིད་ཤོད་པས་རྗེ་ཀུན་དགའ་དོན་གྲུབ་ཀྱིས་གཙོས་དགེ་འདུན་ཡོངས་
རྫོགས་ཆུ་ལོག་བཟློག་པའི་སྐུ་རིམ་ལ་གདན་འདྲེན་ཞུ། ཁོང་ཚོས་རྡོ་རྗེ་འཇིགས་བྱེད་དང་
ཁྲོ་བོ་བཅུའི་སྲུང་བཟློག་ཟུང་དུ་འབྲེལ་བའི་སྐུ་རིམ་རྒྱས་པར་མཛད་པས་ཆུ་ལོག་རང་
སར་ཞི་ནས་ལྷ་སའི་གྲོང་མི་ཁྲི་སྟོང་མང་བོ་སྲོག་གི་འཇིགས་པ་ལས་ཐར་ཐུབ་པ་བྱུང་བའི་
བདག་རྐྱེན་དུ་ར་མོ་ཆེའི་གཙུག་ལག་ཁང་དང་ནང་གི་རྟེན་གསུམ་དང་བཅས་པ་ཡོངས་
རྫོགས་རྒྱུད་སྟོད་གྲྭ་ཚང་གི་འདུ་ཁང་དུ་ཕུལ།
འདིར་རྒྱུད་ཀྱི་བཤད་གྲྭ་བཙུགས་ནས་དགེ་ལུགས་མདོ་སྔགས་ཟུང་འབྲེལ་གྱི་
86



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བསྟན་པ་འཛིན་སྐྱོང་སྤེལ་གསུམ་མཛད། དབུས་གཙང་མདོ་ཁམས་སོགས་ནས་ཕེབས་
པའི་དགེ་འདུན་རྣམས་ཐོག་མར་གདན་ས་ཆེན་པོ་སེ་འབྲས་དགེ་གསུམ་གང་རུང་བར་
གཞུང་ཆེན་བཀའ་པོད་ལྔར་སྦྱངས་པ་མཛད། དེ་ནས་རྒྱུད་གྲྭ་སྟོད་སྨད་གང་རུང་བར་
ཕེབས་ནས་གསང་སྔགས་རྡོ་རྗེ་ཐེག་པ་རྒྱུད་སྡེ་བཞིའི་འདོན་རྟ་དབྱངས་དང་ཐིག་རྡུལ་
ཚོན་དང་བཅས་པ་ལ་སྦྱོང་བར་མཛད། གྲྭ་ཚང་གི་སྒྲིག་གཞི་སོགས་རྒྱུད་སྨད་གྲྭ་ཚང་དང་
ཁྱད་པར་མེད་པར་བཤད།
ད་ལྟ་ར་མོ་ཆེ་དང་རྒྱུད་སྟོད་པ་གཉིས་དོན་གཅིག་མིང་གི་རྣམ་གྲངས་སུ་སོང་
འདུག ང་ཚོས་རྒྱུད་སྟོད་པ་ལ་མཇལ་ནས་རྒྱུད་སྨད་པ་ལ་མཇལ་དུ་སོང་། རྒྱུད་སྨད་གྲྭ་
ཚང་དེ་ལྷ་ས་གཙུག་ལག་ཁང་གི་བྱང་ངོས་སུ་གནས་ཡོད། རྒྱུད་སྨད་གྲྭ་ཚང་དེ 1433 ལོར་
རྒྱལ་བ་ཙོང་ཁ་བ་ཆེན་པོའི་དངོས་སློབ་རྗེ་ཤེས་རབ་སེང་གེས་བཏབ།
1419 ལོར་ཆོས་ཀྱི་རྒྱལ་བོ་རྗེ་ཙོང་ཁ་བ་ཆེན་པོས་སེ་ར་རྩེ་ཆོས་འཁོར་བསྐོར་དུས་
འགྲེལ་བ་བཞི་སྦྲགས་ཀྱི་གླེགས་བམ་ཕྱག་ཏུ་བསྣམས་ནས་བྱམས་ཆེན་ཆོས་རྗེས་རྒྱུད་ཀྱི་
བཤད་གྲྭ་འཛུགས་པའི་གཞི་རྟེན་ཕུལ་བ་ན་ཆོས་གྲྭའི་ཚོགས་ཀྱི་དབུས་སུ་རྗེ་རིན་པོ་ཆེས་
སྲས་རྣམས་ལ་འདུས་པའི་རྒྱུད་སོགས་ངེད་ཀྱི་བཤད་སྲོལ་འཛིན་ནུས་མཁན་སུ་ཡོད།
བཀའ་ལན་
ལན་འགའ་ཞིག་ཕེབས་པ་ལ་མཁས་པ་གཞན་སུས་ཀྱང་ཁས་ལེན་མ་ཕོད་མོད་རྗེ་
ཤེས་རབ་སེང་གེ་བཞེངས་ཏེ་ཕྱག་འཚལ་ནས་དེ་ལྟ་བུ་བདག་གིས་བགྱིའོ་ཞེས་ཞལ་གྱིས་
བཞེས་པ་ལ། གསང་བ་འདུས་པའི་གསེར་སྐུ་དང་། འགྲེལ་བ་བཞི་སྦྲགས་ཀྱི་གླེགས་བམ།
ཆོས་རྒྱལ་གྱི་ཞལ་འབག འཆམ་གོས། དབྱུག་ཏོ། ཞགས་པ་ལ་སོགས་པ་གནང་ནས་སྔགས་
ཀྱི་བསྟན་པའི་བདག་པོར་མངའ་གསོལ་ནས་ལུང་བསྟན་ཀྱང་གནང་།
དེ་ནས་ལོ་འགའི་རྗེས་སུ་རྗེ་ཤེས་རབ་སེང་གེ་གཙང་ཤབ་སྟོད་ལྷུན་པོ་རྩེར་བྱོན།
སྲད་རིན་ཆེན་རྩེ་བས་སྦྱིན་བདག་མཛད་དེ་གཞུང་དུ་དགའ་ལྡན་ཕོ་བྲང་ཞེས་པའི་གྲྭ་
ཚང་བཏབ་པས་སྲད་རྒྱུད་དམ་གཙང་རྒྱུད་དེ་རྒྱུད་སྟོད་རྙིང་བོར་གྲགས། འདུལ་ནག་
དཔལ་ལྡན་བཟང་བོ་ལ་འགྲེལ་བ་བཞི་སྦྲགས་ཀྱི་གླེགས་བམ་བསྩལ་ནས་འཆད་ཉན་པར་
བསྐོས།
ལོར་དེ་ནས་དབུས་ཕྱོགས་སུ་ཕེབས་ནས་དགའ་ལྡན་དུ་སྔགས་ཀྱི་རྒྱུད་མང་
1433
87



མ་
ཤེས་རབ་ཀྱི་ཚོམས།
དུ་གསུངས་ནས་འདུས་སྡེ་ཆགས་པ་ནི་སྨད་རྒྱུད་གྲྭ་ཚང་འདི་ཉིད་ཡིན། ཁོང་གིས་མི་ལོ་
བཅུ་གསུམ་བར་དུ་བསྐྱངས། ཁོང་གཙང་སྟོད་དུ་འཁྲུངས་ཤིང་སྣར་ཐང་དུ་རབ་ཏུ་བྱུང་
ནས ས་ཐོས་བསམ་མཛད། ཤངས་པ་ཀུན་མཁྱེན་དང་རོང་སྟོན་བླ་མར་བསྟེན་ནས་ཕར་
ཚད་སོགས་གསན། རྗེས་སུ་རྗེ་ཙོང་ཁ་བ་དང་རྒྱལ་ཚབ་བསྟེན་ནས་དགེ་ལུགས་པའི་གྲུབ་
མཐའ་བཟུང་། རྗེ་བླ་མའི་གསང་སྔགས་ཀྱི་སྐོར་ཚོགས་ཆོས་དང་ལྐོག་ཆོས་ཅི་རིགས་སུ་
གནང་། རྒྱུད་སྡེ་གཞན་ལ་མ་གནང་བ་དག་ཀྱང་ཁོང་ལ་གནང་བས་གསང་འདུས་ཀྱི་
བཀའ་བབས་སུ་གྱུར། སྔགས་ཀྱི་བཤད་པ་མང་དུ་གནང་། ཕྱི་འདུལ་བ་སྤྱོད་པ་གཙང་
ཞིང་ནང་སྔགས་ཀྱི་རྣལ་འབྱོར་ཉམས་སུ་ལེན་པའི་དགེ་ལུགས་པའི་གསང་སྔགས་ཀྱི་
བསྟན་པ་ཕྱོགས་སུ་སྤེལ། ད་ལྟའི་བར་དུ་དགེ་ལུགས་པའི་གསང་སྔགས་ཀྱི་སྤྱོད་པ་གཙང་
མ་འཛིན་པ་ནི་ཁོང་གི་འཕྲིན་ལས་སུ་གྲུབ།
རྒྱུད་སྨད་པའི་གྲྭ་ཚང་འདི་ཉིད་ནམ་ཞིག་ལྷ་སར་གཞི་ཆགས་པ་ལོ་རྒྱུས་རྣམས་སུ་
ངེས་གཏན་ཞིག་མེད་མོད། ཆ་ཧར་གྱི་རྗེ་རྣམ་ཐར་དུ། རྒྱུད་གྲྭ་འདི་གཅིག་ཏུ་མ་བཞུགས་
པར་སེ་འབྲས་དགེ་གསུམ་ལྷ་ས་སོགས་སུ་བཏེགས་ནས་བཤད་སྒྲུབ་མཛད་བཞིན་པའོ། །
ཞེས་སྐབས་དེར་ལྷ་སར་གཏན་ཆགས་སུ་མེད་པར་མངོན།
རྗེ་ཤེས་རབ་སེང་གེ་སྐུ་འདས་རྗེས་རྒྱུད་ཆེན་སྦྱིན་པ་དཔལ་དང་། གྲགས་བཟང་
སོགས་བླ་མ་སྐྱེས་ཆེན་དམ་པ་རིམ་བྱོན་གྱིས་ཕྱག་སྲོལ་ཉམས་མེད་བསྐྱངས། རྒྱུད་སྨད་གྲྭ་
ཚང་གི་རྟེན་གཙོ་ནི་རྗེ་ཙོང་ཁ་བས་གནང་བའི་གསང་འདུས་ཀྱི་གསེར་སྐུ་དེ་ཡིན། རྒྱུད་
སྨད་གྲྭ་ཚང་ལ་ཚ་བ་དང་། གསེར་ཀོང་། ཨ་མདོ། ཏྲེ་ཧོར། རྒྱལ་རོང་བཅས་ཁང་ཚན་ལྔ་
རྒྱུད་སྨད་གྲྭ་ཚང་གི་ཆོ་ག་དང༌། འཕེལ་རིམ། སྐུ་གསུང་ཐུགས་རྟེན། གྲྭ་ཚང་གི་
སྒྲིག་གཞི་དང་བཀོད་པ་སོགས་ཐུན་མོང་མ་ཡིན་པ་ཆ་ཚང་བ་ཞིག་ཡོད།
ད་ལྟ་གྲྭ་ས་ཆེན་པོ་དག་ཏུའང་གསང་བ་སྔགས་ལ་སློབ་གཉེར་བྱེད་སའི་གསང་
སྔགས་གྲྭ་ཚང་རྒྱུད་སྨད་པ་བཙུགས་ཡོད་ན་ཡང་། ལ་ལ་ཞིག་ན་བདེ་གསང་འཇིགས་
གསུམ་གྱི་ཆོ་ག་ཞིག་དང་འདོན་རྟ་དབྱངས་ལ་གསང་སྔགས་ཀྱི་འཆད་ཉན་གྱི་མིང་
བཏགས་པ་ལས། རྒྱུད་སྡེ་བཞིའི་སློབ་གཉེར་ཆ་ཚང་ཡོད་པའི་གསང་སྔགས་རྒྱུད་སྟོད་
སྨད་ཀྱི་གྲྭ་ཚང་འདི་ལྟ་བུ་གང་ན་ཡང་མེད་དོ། །
ཡོད་ཅིང་།
88



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཤན་པ་ཞིག་གིས་བཏབ་པའི་དགོན་པ།
རྨེ་རུ་གསར་རྙིང་།
ལྷ་ས་
ས་ན་རྨེ་རུ་གསར་རྙིང་ཞེས་པའི་དགོན་པ་གཉིས་ཡོད་དེ་དེ་གཉིས་ནི་སྔོན་
དགོན་པ་གཅིག་ཡིན། རྨེ་རུ་རྙིང་བ་གཙུག་ལག་ཁང་གི་ཤར་སྒོ་སེ་ར་ལྟག་སྒོའི་འགྲམ་དུ་
ཡོད་ཅིང་རྨེ་རུ་གསར་བ་རྒྱུད་སྨད་ཀྱི་ཤར་དུ་ཡོད། མི་མང་བོ་ཞིག་གིས་རྨེ་རུ་རྙིང་བ་འདི་
ཧོར་ཤན་པ་རྨེ་རུ་རྩེས་བཞེངས་པ་ཡིན་ཟེར་ཀྱིན་འདུག་པས་ང་དགོད་བྲོ་བ་ཞིག་ཀྱང་
བྱུང་།
ངས་རྨེ་ཞེས་པའི་རུས་དེར་འབྲེལ་བ་ཡོད་པ་ཞིག་ཨེ་ཡིན་སྙམ་ནས་བསམ་གཞིག་
ཅིག་གཏོང་གིན་ཡོད་དེ་གཅན་ཚ་ན་ལོ་བ་རྨེ་རུ་དང་། རྔ་བ་ན་རྨེ་རུ་མ། ད་དུང་རྒྱ་བོད་ཀྱི་
ས་མཚམས་ཀྱི་གུང་གི་རྨེ་རུ་ཞེས་པར་ཐང་བོད་མཇལ་འདུམ་གྱི་རྡོ་རིང་བརྩངས་པ་ལོ་
རྒྱུས་མང་བོར་གསལ།
ད་ལྟ་རྨེ་རུ་རྙིང་བའི་སྒོ་ནང་དུ་འཛུལ་མ་ཐག་པའི་ཤོད་ཀྱི་ལྷ་ཁང་ཁ་ཤར་ལྟ་དེའི་
ངོས་ཀྱི་ལྡེབས་རིས་སུ་ ཤན་པ་རྨེ་རུ་རྩེ་ཞེས་མིང་འཁོད་པའི་མི་ཞིག་བྲིས་ཡོད་པས་ང་
དགོད་བྲོ་བ་གླེན་དགོད་མིན་པའི་ངེས་པ་ག་ལ་ཡོད། ཡིན་ཡང་བོད་ཀྱི་ཤན་པ་ཞིག་ལ་
འབྲེལ་ཡོད་ཀྱང་དེ་གེ་སར་སྒྲུང་ལས་བཤད་པའི་ཧོར་གྱི་ཤན་པ་རྨེ་རུ་རྩེ་ཡིན་ཟེར་ན་ངས་
ད་དུང་གླེན་དགོད་བྱ་ངེས།
བོད་ཀྱི་ལོ་རྒྱུས་ན་ཤན་པ་ལ་དམར་རེ་རྩེ་ཟེར་ཞིང་། ཤན་པ་དཀར་རེ་རྩེ་ཟེར་བ་
ཞིག་དང་དམར་རེ་རྩེ་ཟེར་བ་ཞིག་སྟེ་གཉིས་བྱུང་མྱོང་བ་བཞིན། དམར་རེ་རྗེ་ཞེས་པ་ཁྲག་
གིས་དམར་ཙ་རེར་ཡོད་པའི་ཆ་ནས་བཏགས་པར་བསམ། དེ་བས་དམར་རེ་རྩེའམ་རྨེ་རུ་
89



ཤེས་རབ་ཀྱི་ཚོམས།
རྩེ་ནི་ཤན་པའི་མིང་ཡིན་པ་ལས་ཧོར་གྱི་ཤན་པ་རྨེ་རུ་རྩེ་བའི་དོན་དུ་གཏན་ནས་མི་འགྲོ་
བ་ཡང་བོད་པ་དག་གིས་ངེས་པར་ཤེས་དགོས་པ་ཞིག་རེད།
ལོ་རྒྱུས་ཡིག་ཚང་ན་དགོན་པ་འདི་ནི་དུས་རབས་དགུ་བའི་ནང་བོད་ཀྱི་བཙན་པོ་
ཁྲི་གཙུག་ལྡེ་བཙན་རལ་བ་ཅན་གྱིས་ལྷ་སའི་ཕྱོགས་བཞིར་དགེ་འདུན་གྱི་སྡེ་རེ་བཙུགས་
པའི་ཡ་གྱལ་ཡིན། རྗེས་སུ་རྨེ་རུ་དགོན་པ་དེ་རྒྱ་བསྐྱེད་ཀྱིས་ལྷ་སའི་བྱང་ངོས་སུ་སྤོས། རྒྱལ་
དབང་སྐུ་ཕྲེང་གསུམ་པ་བསོད་ནམས་རྒྱ་མཚོའི་སྐབས་དགེ་ལུགས་པའི་གྲོང་ཆོག་པར་
གྱུར་
དུས་རབས་བཅོ་བརྒྱད་པའི་ནང་རྒྱལ་བོ་ལྷ་བཟང་ཁང་གིས་རྨེ་རུ་དགོན་པ་
གསར་རྒྱག་དང་རྒྱ་བསྐྱེད་དུ་བཏང་ཞིང་། 1959 ལོར་དགེ་འདུན་ཞལ་གྲངས 150 ཡོད་སྐད།
སྤྱིར་ན་བོད་ཀྱི་དགོན་པ་ལ་གཞུང་གི་དགོན་པ་དང་དེ་མ་ཡིན་པའི་དགོན་པ་གཉིས་ཡོད་
པས་དགོན་པ་འདིའི་དགོན་བདག་ཡིག་ཚགས་ལས་ཁུངས་ནས་བྱེད་པ་ཞིག་གོ །
བདག་རྨེ་རུ་དགོན་པ་ལ་འགྲོ་འདོད་པ་ནི་དེ་ནི་ཤུན་པ་ཞིག་གིས་བཞེངས་པས་
མཚར་བྱུང་བ་མ་ཡིན་པར་གནས་འདི་ནི་སློབ་དཔོན་ཐོན་མིས་སྔོན་ཆད་སློབ་གྲྭ་བཙུགས་
པའི་ས་ཡིན་པ་དེ་རེད། དེ་ནི་བདག་གིས་ལྷ་སའི་གནའ་བོའི་ངག་རྒྱུན་ཞིག་ལས་རྙེད་པ་
སྟེ། ད་ལྟ་སུ་དང་གང་གིས་ཀྱང་མི་ཤེས། བཤད་ཚུལ་ལྟར་ན་རྨེ་རུ་རྙིང་བ་འདིར་དགོན་པ་
མ་བཏབ་པའི་སྔ་རོལ་ཏུ་སློབ་དཔོན་ཐོན་མིའི་རྡོ་སྐུ་ཞིག་ཡོད་ཅིང་། དེ་ནི་ཐོན་མིའི་
འདིར་སློབ་གྲྭ་བཙུགས་པའི་རྗེས་དྲན་དུ་བཞེངས་པ་ཡིན་སྐད།
འོན་ཀྱང་། ད་ལྟ་འདི་ན་སྔོན་ཐོན་མིས་སློབ་གྲྭ་བཙུགས་པའི་རྟགས་ཤིག་ཀྱང་མེད་
་པ་ཞིག་གིས་བཞེངས་པའི་མཚན་མ་གང་ཡང་མེད་མོད། ངས་བསམ་པར་གནས་
འདིར་ཐོན་མིས་གཏོར་བའི་འོད་ཀྱི་ས་བོན་ཁྱབ་འདུག་ལ་ཤན་པས་འཕྱོ་བའི་འགྱོད་
བཤགས་ཀྱི་རི་མོས་ཀྱང་གང་འདུག་སྙམ་བྱུང་།
त
90



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྲོང་བཙན་གྱི་སྒྲུབ་ཕུག་སྲུང་བའི་བཙུན་མ་དག
ཨ་ཎིའི་མཚམས་ཁུང་།
སྔོ
ལྷ་སའི་བར་སྐོར་དུ་བཙུན་མའི་དགོན་པ་ཞིག་ཡོད་པའི་སྐད་ཆ་བདག་གིས་
གིས་སྔོན་
ནས་ཐོས། ལྕམ་མོ་རྡོར་དབྱིངས་ཀྱིས་ཁྲིད་ནས་སོང་བས་ང་ཚོ་དགོན་པའི་ནང་དུ་སླེབས་
བྱུང་། མཚམས་ཁུང་དགོན་ཞེས་པ་དེ་ལྷ་སའི་ལྷོ་ཕྱོགས་ཀྱི་གླིང་སྐོར་ལམ་དུ་གནས་ཡོད་
ཅིང༌། དེ་ཡང་ཐོག་མར་དུས་རབས་བདུན་པའི་ནང་ཆོས་རྒྱལ་སྲོང་བཙན་སྒམ་པོས་ལྷ་ས་
སྐྱིད་ཆུའི་འཇིགས་པ་ལས་ཟློག་ཆེད་འདིར་ས་ཁུང་ཆུང་ངུ་ཞིག་ཡོད་པའི་ནང་སྒྲུབ་པ་
མཛད་ནས་བཞུགས་པས་མཚམས་ཁུང་ཞེས་མིང་དུ་འབོད།
མོས་འདིའི་བཙུན་མ་རྣམས་ཤིན་ཏུ་འཇོན་པོ་ཡིན་གསུངས། ངོ་མ་དགོན་པ་
འདིར་སྨན་ཁང་ཡོད་ལ་ཟ་ཁང་ཡང་ཡོད། དེང་རབས་ཅན་གྱིས་ཉིན་བཞིན་དུ་རྣམ་པ་
སྒྱུར་བཞིན་པའི་གནའ་བོའི་གྲོང་ཁྱེར་འདིར་རང་ཚུགས་ཀྱིས་རང་གི་ལས་གཉེར་བཞིན་
པ་ནི་ཇི་འདྲའི་དཀའ་ཨང་།
སྔོན་ཆད་དགོན་འདིའི་རྟེན་གྱི་གཙོ་བོར་སྐབས་དེར་བཞེངས་པའི་ལྷ་མོའི་ཞལ་
འབག་དང་། སྲོང་བཙན་ཉིད་ཀྱི་སྐུ་བརྙན་ང་འདྲ་མ་མཐོ་གང་གི་ཆ་ཚད་ལྡན་པ་བཅས་
ཡོད་པར་གྲགས། འོན་ཀྱང་སྔོན་གྱི་ལོ་རྒྱུས་ནི་ཕངས་སེམས་ཀྱི་རྗེས་དྲན་ཞིག་རེད་ཨང་།
སྤྱི་ལོའི་དུས་རབས་བཅོ་ལྔ་བའི་ནང་རྗེ་ཙོང་ཁ་བ་ཆེན་པོའི་དངོས་སློབ་ཀུ་ཅོར་
རྟོགས་ལྡན་སངས་རྒྱས་དཔལ་བཟང་མཆོག་གནས་འདིར་ཕེབས་ནས་སྒྲུབ་པ་མཛད་
ནས་བཞུགས་པ་མ་ཟད་ཞལ་སློབ་བཙུན་མ་བཅུ་སྐོར་བྱུང་བས་ཐོག་མར་མོ་དགོན་འདུ་
ཁང་ཀ་བ་བརྒྱད་ཡོད་པའི་དགོན་པ་གསར་སྐྲུན་མཛད། སྐབས་དེར་དགོས་པ་ཅིའི་ཆེད་
དུ་དགོན་པ་འདི་བཞེངས་པའི་དམིགས་ཡུལ་བདག་གིས་ཤེས་མ་སོང་། འོན་ཀྱང་རྟེན་གྱི་
གཙོ་བོ་སྤྱན་རས་གཟིགས་བཅུ་གཅིག་ཞལ་དང༌། ཚེ་དཔག་མེད། སློབ་དཔོན་པད་མ་
སོགས་བཞེངས་པ་འདི་ལས་བལྟས་ན་དགོན་པ་གཞན་དང་ཕལ་ཆེར་མི་འདྲ་ས་ཞིག་མི་
91



ཤེས་རབ་ཀྱི་ཚོམས།
འདུག་པ་མཐོང་།
སྤྱི་ལོའི་དུས་རབས་ཉི་ཤུ་བའི་དུས་མགོར་ཕ་བོང་ཁ་བདེ་ཆེན་སྙིང་བོ་དང༌།
དགའ་ལྡན་ཁྲི་བ་བློ་བཟང་རྒྱལ་མཚན་རྣམ་གཉིས་ཀྱིས་ཇེ་རྒྱས་ཇེ་འཕེལ་དུ་བཏང་ནས་
འདུ་ཁང་ཐོག་བརྩེགས་ཀ་བ་བཅུ་དྲུག་ལ་སྒོ་འཕྱོར་ཀ་བ་གཉིས་ལྡན་དང་གྲྭ་ཤག ཚོན་
མདངས་བཀྲ་བའི་ལྡེབས་བྲིས་དང་ཡི་དམ་གྱི་སྐུ་བརྙན་བྱིན་རླབས་ཅན་སོགས་མང་བོ་
བཞེངས། བཙུན་མ་ཡང་ཞལ་གྲངས་དགུ་བཅུ་ལྷག་ཙམ་བྱུང་འདུག
སྔོན་ཆད་འདི་འདྲ་ཡོད་ཅེས་པའི་དྲན་ག སོ་བའི་ཚིག་དེས་རྟག་ཏུ་བདག་ལ་
ཕངས་སེམས་ཤིག་སྟེར་བར་བྱེད། རིག་གསར་ཞེས་ཀྲུང་གོའི་ལོ་བཅུ་གོད་ཆག་དེས་སྐྱེལ་
ཡོང་བ་ནི་གྱང་ཆག་གི་རྗེས་དྲན་ཞིག་ཡིན་མོད་ཀྱང་། བོད་མི་སུས་ཀྱང་སྐྱུག་བྲོ་བའི་རྣམ་
པ་དེ་མཐོང་འདོད་མེད་པ་འདྲ་སྟེ། ད་ལྟ་ལྷ་རྟེན་ཆོས་གསུམ་བསྐྱར་དུ་བཞེངས་ནས་སྐྱུག་
བྲོ་བའི་ཤུལ་དེ་ཡོངས་སུ་བསུབ་འདུག
དེང་དགོན་པའི་འདུ་ཁང་གི་རྟེན་གཙོར་སྤྱན་རས་གཟིགས་ཕྱག་སྟོང་སྤྱན་སྟོང་
དང་། སྐྱབས་རྗེ་ཕ་བོང་ཁའི་སྐུ་བརྙན། ཆོས་རྒྱལ་གྱི་མཚམས་ཁུང་དུ་སྲོང་བཙན་སྒམ་
འི་སྐུ་བརྙན་བཅས་བཞུགས་ཡོད། གནས་དེའི་བཙུན་མའི་ཕྱག་ལེན་གཙོ་བོ་ནི་བདེ་
མཆོག་ཡབ་ཡུམ་ཉམས་བཞེས་དང༌། གནས་བཅུ། སྨན་བླ། བླ་མཆོད་སོགས་ཀྱི་ཆོ་ག་
འདོན་པ་བཅས་བྱེད།
དེང་བཙུན་མའི་ཞལ་གྲངས་བརྒྱ་སྐོར་བཞུགས་ཡོད་པ་དང་། དད་ལྡན་མང་
ཚོགས་ཀྱིས་སྔ་ཕྱི་བར་གསུམ་དུ་འཚང་ཁ་ཤིག་ཤིག་གིས་མཆོད་མཇལ་ཞུ་བཞིན་ཡོད། དེ་
ནས་ནུབ་ཙམ་ན་ཁ་ཆེའི་རིགས་ཀྱི་ཕྱག་ཁང་དང་རྒྱབ་ཏུ་བལ་བོའི་གཞུང་ཚབ་ཁང་ཡོད།
ང་ཚོས་འདུ་ཁང་ལ་མཇལ་ནས་སྒོར་འབུད་དུས། བཙུན་མ་ཞིག་གིས་སྲོང་བཙན་
གྱི་སྒྲུབ་ཕུག་ཏུ་ཁྲིད་བྱུང་། གནས་དེ་ནི་འདུ་ཁང་གི་རྒྱབ་ཏུ་ཡོད་ལ་བཙུན་མ་ཞིག་གིས་
སྲུང་འདུག དུད་དྲེག་གིས་གོས་པའི་བྲག་ཕུག་འདི་རུ་སྲོང་བཙན་གྱིས་སྐྱིད་ཆུའི་འཇིགས་
པ་བཟློག་པར་ཐུགས་གཞིག་གནང་ཞིང་། ལྷ་སའི་གྲོང་ཁྱེར་གྱི་རྣམ་པ་ལ་འཆར་འགོད་
བྱས་མྱོང་བ་འདྲ།
ཡིན་ན་ཡང་། ད་ལྟ་སྐྱིད་ཆུའི་འཇིགས་པ་མེད་ཀྱང་གྲོང་ཁྱེར་གྱི་རྣམ་པ་འདི་ཁོང་
གི་ཐུགས་སྒམ་པོ་དེ་དགྱེས་པར་བྱེད་པའི་མཆོད་པར་འགྲོའམ།
པོའི་
92



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྲོང་བཙན་གྱི་མ་འོངས་པའི་རེ་སྨོན་མཚོན་པའི་ལྷ་ཁང་།
རིགས་གསུམ་ལྷ་ཁང་།
ལྷ་ས་ནི་དངོས་གནས་ལྷ་ས་ཡིན་མོད། ལྷ་སའི་ལྷ་རེ་རེ་ནི་གཞན་པའི་ལྷ་དང་མི་
འདྲ་བར། མིའི་རེ་བ་མཚོན་པའི་ལྷ་རེ་ཡིན་ཞིང་། དེ་ཇི་སླད་དུ་བཞེངས་པའི་ཐད་ལ་
བསམ་གཞིག་མ་བཏང་ན་ལྷ་དེ་བཞེངས་པ་དེ་མི་རིགས་འདིར་འབྲེལ་བ་གང་ཞིག་ཡོད་
པ་གཏན་ནས་མི་ཤེས།
རིགས་གསུམ་མགོན་པོ་ནི་ནང་བའི་ཐུན་མོང་མ་ཡིན་པའི་ལྷ་གསུམ་ཏེ། ཤེས་རབ་
ཀྱི་ལྷ་འཇམ་པའི་དབྱངས། སྙིང་རྗེའི་ལྷ་སྤྱན་རས་གཟིགས། བར་ཆད་སེལ་བའི་ལྷ་ཕྱག་ན་
རྡོ་རྗེ་བཅས་ཡིན། གལ་ཏེ་ལྷ་འདི་གསུམ་གྱི་ཡོན་ཏན་མི་གཅིག་ལ་འཛོམས་ན་མི་དེ་ནི་
དངོས་གནས་སྲོང་བཙན་པོ་ལྟ་བུ་ཞིག་གམ་
མ་སྲོང་བཙན་གྱིས་རེ་བའི་སྲོང་བཙན་ལྟ་བུ་
ཞིག་ཡིན་ངེས།
བདག་གིས་ཆེས་དམིགས་བསལ་དུ་མཐོང་བའི་ལྷ་ཁང་ནི་རིགས་གསུམ་ལྷ་ཁང་སྟེ་
སྔོན་སྲོང་བཙན་སྒམ་པོས་ཇོ་ཁང་གི་ཕྱོགས་བཞིར་བཞེངས་པའི་ལྷ་ཁང་དེ་བཞི་ཡིན། དེ་
བཞི་ནི་བར་སྐོར་གྱི་ཕྱོགས་བཞིར་བཞེངས་འདུག ངས་རིགས་གསུམ་ལྷ་ཁང་ལ་མཆོད་
མཇལ་བྱེད་དུས་སྲོང་བཙན་སྒམ་པོས་ཅིའི་ཕྱིར་ཕྱོགས་བཞི་ནས་རིགས་གསུམ་ལྷ་ཁང་
བཞེངས་པའི་དགོངས་པ་ལ་ཚོད་དཔག་བྱས་པ་ཡིན།
ངས་རིགས་གསུམ་ལྷ་ཁང་གི་སྐོར་གྱི་ཡིག་ཚང་བཀླགས་པ་ལས་ཤེས་པ་ནི་ཁ་ཆེ་ལྷ་
ཁང་གི་ཤར་ངོས་སུ་ཤར་རིགས་གསུམ་ལྷ་ཁང་དང་། གཟིམ་ཁང་རམ་པའི་ཤར་ངོས་སུ་ལྷོ་
རིགས་གསུམ་ལྷ་ཁང་། ར་མོ་ཆེའི་ཤར་ངོས་སུ་བྱང་རིགས་གསུམ་ལྷ་ཁང་། གཡུ་ཐོག་ཟམ་
པའི་ཤར་ངོས་སུ་བྱང་རིགས་གསུམ་ལྷ་ཁང་ཡོད་འདུག
ལྷ་ས་ནས་ལོ་མང་བོར་བསྡད་པ་དག་གིས་ཀྱང་འདི་དག་གིས་གནས་ཚུལ་གསལ་
93



ཤེས་རབ་ཀྱི་ཚོམས།
བོ་མི་ཤེས་པས་ང་ཚོས་འདྲི་བཞིན་དང་འཚོལ་བཞིན་དུ་རིགས་གསུམ་ལྷ་ཁང་དག་ལ་
མཆོད་མཇལ་བྱས་པ་ཡིན། ཡིན་ན་ཡང་། ད་ལྟ་ཁ་ཆེའི་ལྷ་ཁང་གི་ཤར་ཕྱོགས་སུ་ཡོད་པའི་
ཤར་རིགས་གསུམ་ལྷ་ཁང་དེ་ཉམས་གསོ་བྱས་མེད།
རིགས་གསུམ་ལྷ་ཁང་ན་རང་བྱུང་མེད་ལ་གསུང་འབྱོན་མའང་ཡོད་སྐད་མ་ཐོས།
ངས་ཤེས་པ་ནི་རིགས་གསུམ་ལྷ་ཁང་གི་མགོར་ཡོང་བ་རིག་གསར་ཞེས་པའི་མེ་ལྕེ་དམར་
བོ་དེ་རེད། དེ་བསྲེགས་ཤིང་ཐལ་བར་བྱས་པའི་ཤུལ་དུ་སྔོན་གྱི་ཚབ་ཏུ་བཞེངས་པའི་ད་
ལྟའི་རིགས་གསུམ་ལྷ་ཁང་ཡིན།
ངས་འདི་ལྟར་ཚོད་དཔག་བྱེད་ཀྱིན་ཡོད་དེ། སངས་རྒྱས་ཐམས་ཅད་ཀྱི་བརྩེ་བའི་
བདག་ཉིད་སྤྱན་རས་གཟིགས་དང་། མཁྱེན་རབ་ཀྱི་རང་བཞིན་འཇམ་པའི་དབྱངས།
མཐུ་སྟོབས་ཀྱི་བདག་པོ་ཕྱག་ན་རྡོ་རྗེ་གསུམ་པོ་འདི་ལ་སངས་རྒྱས་ཐམས་ཅད་ཀྱི་གསང་
བ་གསུམ་གྱི་ཡོན་ཏན་མ་ལུས་པ་འདུས་པས་ན་སྲོང་བཙན་སྒམ་པོས་བོད་ཀྱི་ཕྱོགས་
བཞིར་འབྱུང་ངེས་པའི་སྤྲེལ་ཚ་གདོང་དམར་དག་ལ་སྤྱན་རས་གཟིགས་ཀྱི་བརྩེ་བ་དང་
འཇམ་པའི་དབྱངས་ཀྱི་མཁྱེན་རབ། ཕྱག་ན་རྡོ་རྗེའི་ནུས་པ་ལྡན་པར་ཐུགས་སྨོན་གནང་
བ་ཡིན་ལས་ཆེ།
ངས་འདི་ལྟར་བསམ་གྱིན་སྲོང་བཙན་སྒམ་པོའི་མཁྱེན་རབ་ལ་ཧ་ལས་བྱུང་ལ།
ཁོང་ནི་དངོས་གནས་ཁོང་གི་ཐུགས་སྨོན་གནང་བའི་སྐྱེས་བུ་དེ་ཡིན་ནོ་སྙམ་ནས་དགའ་
བ་ཞིག་ཀྱང་སྐྱེས་ལ། ཁོང་གི་གདུང་རྒྱུད་ལ་དེ་ལྟ་བུ་མ་བྱུང་བ་མིན་མོད། བར་སྐབས་ནས་
གོལ་སར་ཕྱིན་པའི་ཚུལ་འདིར་བསམ་ན་ཁོང་གི་ཐུགས་ལ་ཇི་འདྲ་ཞིག་ཤར་རམ་སྙམ་
ནས་དངངས་འཚུབ་ཅིག་ཀྱང་སྐྱེས་བྱུང་།
རིགས་གསུམ་ལྷ་ཁང་ལས་གཅིག་བཞེངས་མ་ཐུབ་པར་ལུས་པ་དེ་ནི་སྲོང་བཙན་
གྱི་ཐུགས་ཀྱི་དགོངས་པའི་རེ་སྨོན་དེ་ཡང་ཆ་ཤས་སུ་གྱུར་ཡོད་པ་མ་ཡིན་ནམ། ངས་སྟོང་
འདང་རྒྱག་བཞིན་དབང་མེད་དུ་ཕང
ཕངས་སེམས་ཤིག་སྐྱེས་བྱུང་།
འདི་ལྟར་བསམ་ན་ལྷ་ས་ནི་ལྷ་ཡི་ལྷ་ས་མ་ཡིན་ལ། མཇལ་བའི་ལྷ་ས་ཙམ་ཡང་མ་
ཡིན་པར་བོད་མི་རིགས་ཀྱི་ལྷ་ས་རེད། འདི་ནི་བདག་གིས་རིགས་གསུམ་མགོན་པོའི་ལྷ་
ཁང་ལས་ཚོར་བྱུང་།
94



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྲིད་བཟུང་ནས་སྐྱོན་ལ་ཐོགས་པའི་བོད་ཀྱི་བདག་པོ།
ལྷ་སའི་གླིང་བཞི།
གང་རང་
ལྷ་ས་ན་གླིང་བཞིར་གྲགས་པའི་དགོན་པ་བཞི་ནི་ཚེ་སྨོན་གླིང་དང་ཚེ་ཆོག་གླིང་།
ཀུན་བདེ་གླིང་བསྟན་རྒྱས་གླིང་བཅས་རེད། དེ་ལས་ཚེ་སྨོན་གླིང་དང་། ཀུན་བདེ་གླིང་
བསྟན་རྒྱས་གླིང་གསུམ་ནི་དགའ་ལྡན་ཕོ་བྲང་གི་སྐབས་སུ་སྲིད་སྐྱོང་ལ་བཞུགས་པའི་བླ་
ཆེན་གསུམ་གྱི་ནང་ཆེན་ཡིན་ལ། གླིང་འདི་དག་ནས་དགའ་ཞིང་སྐྱོ་བའི་གཏམ་རྒྱུད་ཀྱང་
ཞིག་བྱུང་། ལྕམ་མོ་རྡོར་དབྱིངས་སོགས་ཀྱིས་འགྲོ་རོགས་བྱས་ཤིང་མོས་ཁ་པར་
ལས་རྒན་པ་དག་ལ་འདྲི་བཞིན་དུ་སོང་བས་དེ་དག་ལ་ལྟ་སྐོར་རམ་མཆོད་མཇལ་རགས་
ཙམ་བྱས་པ་རེད།
བོད་ཀྱི་ལོ་རྒྱུས་སུ་བོད་ཀྱི་ཆབ་སྲིད་བསྐྱངས་པའི་བླ་ཆེན་རྒྱལ་བ་པཎ་ཆེན་གཉིས་
ལས་གཞན་ད་དུང་སྟག་བྲག་སོགས་ཡོད་དེ་སྟག་བྲག་ནི་ཁ་བྲལ་དང་རྒྱལ་གཅེས་ཀྱི་
འཐབ་རྩོད་ཁྲོད་དུ་སྟག་བྲག་ལ་གླིང་གསར་བ་ཞིག་སྟེར་ཁོམ་མེད་སོང་བའམ་ཡང་ན་
གླིང་ཞིག་བཞེངས་ནས་བཞུགས་ཁོམ་མེད་པ་ཡིན་ལས་ཆེ། དེ་ལས་གཞན་པ་དག་ལ་གླིང་
ཞེས་གྲགས་པ་ཅན་ཞིག་མི་འདུག ཁྲིམས་ལ་ཐོགས་པའི་སྲིད་སྐྱོང་འདི་ཚེ་སྨོན་གླིང་དང་
དེ་མོ་གཉིས་ཀྱི་སྟེང་དུ་རྭ་སྒྲེང་བསྣན་ན་བོད་ཀྱི་བདག་པོར་གྱུར་ནས་ཁྲིམས་ལ་ཐོགས་
པའི་སྲིད་སྐྱོང་གསུམ་ཡོད་པ་རེད།
I
བོད་ཀྱི་སྲིད་སྐྱོང་ལ་བཞུགས་པའི་ཨ་མདོའི་གྲྭ་རྐྱང་ཞིག་ཡོད་པ་དེ་ནི་བོད་ཀྱི་ལོ་
རྒྱུས་སུ་གྲགས་པ་འབར་བའི་ཚེ་སྨོན་གླིང་ཞེས་པ་དེ་རེད། ཁོང་ནི་བོད་ཀྱི་ལོ་རྒྱུས་སྟེང་ཨ་
མདོ་བ་བོད་ཀྱི་སྲིད་སྐྱོང་ལ་བཞུགས་པའི་མི་སྣ་ཉག་གཅིག་ཡིན་ལ། བོད་ཀྱི་སྲིད་སྐྱོང་རིམ་
བྱོན་ཁྲོད་དུ་བྱས་རྗེས་ཆེས་ཆེ་བ་ཞིག་ཀྱང་རེད། ཚེ་སྨོན་གླིང་སྐུ་ཐོག་དང་བོ་ནི་ཨ་མདོ་
95



ཤེས་རབ་ཀྱི་ཚོམས།
ནས་ཡོང་བའི་གྲྭ་རྐྱང་དེ་རེད། ཁོང་སེ་རའི་ཚ་རྡོར་ཁང་ཚན་དུ་བཞུགས་པས་ཚེ་སྨོན་གླིང་
ཞེས་པའི་མཚན་མ་ཐོགས་པའི་སྔོན་དུ་ཚ་རྡོར་ཟེར།
ཐོག་མར་ཚེ་སྨོན་གླིང་སྐུ་ཕྲེང་དང་བོ་ངག་དབང་ཚུལ་ཁྲིམས་ནི་རྒྱལ་དབང་སྐུ་
ཕྲེང་བདུན་པ་སྐུ་གཤེགས་རྗེས 1777 ནས |781 བར་དུ་སྲིད་བསྐྱངས། དེ་མོ་བ་སྐུ་གཤེགས་
པས་རྒྱལ་དབང་དགུང་ལོ་ཉི་ཤུ་བཞེས་པར་ཆབ་སྲིད་འགན་བཞེས་པར་གསོལ་ཀྱང་ཞལ་
གྱིས་མ་བཞེས། ཨ་མདོ་ཅོ་ནེ་བ་སྟེ་རྒྱ་ནག་ཏུ་ཆོས་སྤེལ་བཞིན་པའི་འདི་བ་གདན་དྲངས་
ནས་སྲིད་སྐྱོང་ལ་བསྐོས་པས་གྲྭ་རྐྱང་ཞིག་གློ་བུར་དུ་སྲིད་སྐྱོང་ལ་བསྐོས་ཞེས་ཀུན་ཀྱང་ཧ་
ལས། གུང་པཎྜིཏ་དང་། གུང་ཀུན་དགའ་བསྟན་འཛིན། ཐོན་པ་སྲིད་ཞི་དབང་འདུས།
མདོ་མཁར་བསོད་ནམས་དབང་རྒྱལ་སོགས་ཀྱིས་བློན་པོ་བྱས། ཁོང་ནི་ཆོས་སྲིད་གཉིས་
ཆར་མཁྱེན་རྒྱ་ཆེ་ཞིང་རྒྱ་བོད་དཔོན་རིགས་གནོན་ཟིལ་ཆེ་ཞིང་མི་སེར་ལ་ཤིན་ཏུ་བྱམས།
འདི་བས་སྲིད་སྐྱོང་སྐབས་ཚོང་ལས་དཔལ་འབྱོར་རྒྱ་ཆེར་སྤེལ་ཏེ་དམངས་ཀྱི་འཚོ་བ་ཡར་
རྒྱས་སུ་ཕྱིན། ལྷག་པར་གོར་དམག་གིས་བོད་ལ་གཙེས་དུས་བོད་གཞུང་གུ་ལ་ཐུག་ནས་
ཆེད་དུ་ཁོང་གདན་འདྲེན་བྱས་ནས་སྲིད་སྐྱོང་ལ་བསྐོས་མོད་ལོ་རྗེས་མར་སྐུ་གཤེགས།
འདི་ནི་ཐེངས་གཉིས་ལ་བོད་ཀྱི་སྲིད་སྐྱོང་ལ་བཞུགས་པ་ཞིག་རེད།
ཚེ་སྨོན་གླིང་སྐུ་ཕྲེང་གཉིས་པ་འཇམ་དཔལ་ཚུལ་ ཁྲིམས་མཆོག་གིས 1819 ལོ་
ནས 1844
ལོ་སྟེ་ལོ་ཉི་ཤུ་རྩ་ལྔའི་རིང་བོད་ཀྱི་སྲིད་སྐྱོང་གནང་བ་དང་དགའ་ལྡན་ཁྲི་བ་ཡང་
གནང་ཐུབ་པ་བྱུང་ཡོད། ཚེ་སྨོན་གླིང་དགོན་པ་ཕྱག་བཏབ། ཡིན་ན་ཡང 1843 ལོར་ལོ་ཉི་
ཤུ་ལ་བོད་ཀྱི་སྲིད་སྐྱོང་བྱས་པའི་ཁོང་ཨན་བན་དང་མ་མཐུན་པས་ཉེས་མིང་བཀལ་ཏེ་ཁྲི་
ལས་ཕབ་སྟེ་བླ་བྲང་ལ་སྒོ་ཐེལ་བརྒྱབས་ཤིང་ཁོང་བཙོན་ཆས་སྤྲས་ཏེ་ཨ་མདོར་གནས་
དབྱུང་བཏང་ཞིང༌། རྒྱུ་དངོས་ཡོད་ཚད་གཞུང་བཞེས་བྱས། ཁོང་གི་མི་ཚེ་དེ་ལྟར་སྐྱོ་
གདུང་གི་ཁྲོད་དུ་འདས་མོད། སྐྱོ་གདུང་དེ་ད་ལྟ་སུ་ཞིག་གིས་ཀྱང་ཡི་གེར་འབེབ་ཐབས་
ཕྲལ།
ཁོང་གིས་བཞེངས་པའི་ཚེ་སྨོན་གླིང་དགོན་པ་དེ་ལྷ་ས་གཙུག་ལག་ཁང་གི་བྱང་
ངོས་སུ་གནས་ཡོད་ཅིང་། མཐའ་བསྐོར་དུ་ཐོག་སོ་གཉིས་ལྡན་གྱི་ཤག་སྐོར། ཤར་གཙུག་
ལག་ཁང་ལ་ཕོ་བྲང་དཀར་བོ་དང༌། ནུབ་ཀྱི་གཙུག་ལག་ཁང་ལ་ཕོ་བྲང་དམར་བོ་ཀ་བ་ཉི་
96



རྨ་
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཤུ་ཡོད་པའི་འདུ་ཁང་དང༌། ལྷ་ཁང་། མགོན་ཁང་། མཛོད་ཁང་། སྒོ་འཕྱོར། དཀར་ཆ
དོད་པའི་རབ་གསལ་སོགས་བཟོ་བཀོད་ཤིན་ཏུ་ལེགས་ཤིང་། ད་དུང་ཕྱག་དཔེ་ཁང་གི་
ཀུན་དགའ་རྭ་བའི་སྟེང་བཀའ་བསྟན་དང་། གསུང་འབུམ་སོགས་ཀྱི་རྩ་ཆེའི་ཕྱག་དཔེ་
ཉིས་ཁྲི་ལྷག་དང་དངུལ་ལས་གྲུབ་པའི་སྒྲོལ་མ་སོགས་སྐུ་གསུང་ཐུགས་རྟེན་གྲངས་ལས་
འདས་པ་ཡོད་སྐད།
སྐུ་ཕྲེང་གསུམ་བ་ངག་དབང་བློ་བཟང་བསྟན་པའི་རྒྱལ་མཚན་དགའ་ཁྲི་ཚེ་སྨོན་
གླིང་བས 1910 ནས 1912 བར་དུ་རྒྱལ་ཚབ་བྱས། ཡིན་ན་ཡང་། ཁོང་གིས་རྒྱལ་ཚབ་བྱས་པ་
ནི་ཀྲོའོ་ཨེར་ཧྥང་གིས་དཔུང་འཇུག་བྱས་ཏེ་ཅི་བྱ་གཏོལ་མེད་དུ་གྱུར་པའི་སྐབས་ཡིན་ན་
ཡང་ཁོང་གིས་སྙིང་སྟོབས་བསྐྱེད་དེ་གཙུག་ལག་ཁང་དང་པོ་ཏ་ལ་ཡས་མས་སྲུང་སྐྱོབ་
དང་ཀྲོའོ་ཨེར་ཧྥུང་གི་དམག་དཔུང་བོད་ནས་བསྐྲད་པ་སོགས་ལ་བྱས་རྗེས་ཆེ་བས་སྔོན་
གྱི་གདན་ཐོབ་སླར་གསོ་བྱས།
ལོ་རྒྱུས་སྟེང་ཨ་མདོ་བ་གསུམ་གྱི་བོད་ཀྱི་སྲིད་སྐྱོང་ལ་བཞུགས་པ་ལས་དེ་གསུམ་ཀ་
ཁོང་གི་སྐུ་ཕྲེང་གསུམ་རེད། འདི་ལྟ་བུ་ནི་བོད་ཀྱི་ལོ་རྒྱུས་སྟེང་དུ་བྱུང་མ་མྱོང་ཚོད་ཡིན།
ཡིན་ནའང་། བདག་དགོན་པ་འདིར་མཇལ་དུས་ཨ་མདོ་བའི་ཞེན་ཁོག་ཅི་ཡང་མི་འདུག་
མོད་སྤྲོ་བ་ནི་ཨ་མདོ་བའི་གྲྭ་རྐྱང་གསུམ་གྱིས་བོད་ཀྱི་ཆོས་སྲིད་རིག་གནས་དག་ལ་བཞག་
པའི་བྱས་རྗེས་དེ་རེད།
2
བསྟན་རྒྱས་གླིང་ནི་ལྷ་ས་གཙུག་ལག་ཁང་གི་ཉེ་འགྲམ་ནུབ་བྱང་དུ་གནས་ཡོད་
ཅིང་དེ་ཡང་གླིང་བཞིའི་ནང་དེ་སྔ་གཞི་རྒྱ་ཆེ་ཤོས་ཡིན་པ་དང་། 1757 ལོར་རྒྱལ་དབང་སྐུ་
ཕྲེང་བདུན་པ་བསྐལ་བཟང་རྒྱ་མཚོ་སྐུ་གཤེགས་རྗེས་ཆིང་རྒྱལ་རབས་ཀྱི་གོང་མ་ཆན་ལུང་
གིས་དེ་མོ་འཇམ་དཔལ་དགེ་ལེགས་རྒྱ་མཚོར་ཧོ་ཐོག་ཐུ་ནོ་མོན་ཧན་གྱི་གོ་མིང་གནང་སྟེ་
ཆོས་སྲིད་གཉིས་ཀྱི་འགན་དབང་འཛིན་རྒྱུའི་བཀའ་ཕབ།
རྒྱལ་དབང་སྐུ་གོང་མའི་ཡང་སྲིད་བཙལ་ནས་ལོ་བཅོ་བརྒྱད་རིང་སྲིད་དབང་མ་
ཆིང་གོང་མས་གནང་བའི་གོ་མིང་འཕགས་པ་སྟེ་བླ་ཆེན་ཞེས་པའི་དོན་ནོ། །
97



1762
ཟེ
ཤེས་རབ་ཀྱི་ཚོམས།
བཞེས་པའི་བར་དེ་མོ་འཇམ་དཔལ་རྒྱ་མཚོས་བོད་ཀྱི་སྲིད་དབང་བཟུང་། བོད་ཀྱི་སྲིད་
དབང་བཟུང་ནས་ལོ་ངོ་ལྔ་སོང་རྗེས་གང་ས་ཅི་ཐད་ནས་ཆ་རྐྱེན་འཛོམས་པས་ ལོར་
བླ་མ་ཁང་ཟེར་བའི་ས་གནས་དེར་བསྟན་རྒྱས་གླིང་དགོན་པ་ཐོག་མར་བཞེངས་
ཤིང 1763 ལོར་མཇུག་འགྲིལ། མིང་དུ་དགའ་ལྡན་གསང་སྔགས་དགའ་ཚལ་ཟེར། ཚིང་
རྒྱལ་རབས་ཀྱི་གོང་མ་ཆན་ལུང་གིས་བསྟན་རྒྱས་གླིང་ཞེས་པའི་སྒོ་བྱང་རྒྱ་བོད་མན་
སོགས་ཀྱི་ཡི་གེར་འཁོད་པ་ཞིག་གནང་ནས་ཡོངས་གྲགས་སུ་དགོན་མིང་བསྟན་རྒྱས་གླིང་
ཟེར།
དེ་མོ་སྐུ་ཕྲེང་རིམ་བྱོན་གྱི་བཞུགས་གནས་གཙོ་བོ་བསྟན་རྒྱས་གླིང་ཡིན་པར་མ་
ཟད་དེ་མོའི་རྒྱུད་པ་ནི་བོད་ཀྱི་དེང་དུས་ལོ་རྒྱུས་ཐོག་གནད་ཆེ་ཤོས་ཀྱི་གྲས་སུ་སླེབས་ཏེ།
དེ་མོ་ངག་དབང་འཇམ་དཔལ་དགེ་ལེགས་རྒྱ་མཚོ་དང་། བློ་བཟང་ཐུབ་བསྟན་འཇིགས་
མེད། བློ་བཟང་འཕྲིན་ལས་རབ་རྒྱས་བཅས་སྔ་ཕྱིར་བོད་ཀྱི་སྲིད་སྐྱོང་གནང་མྱོང་ཡོད་ལ་
སྐབས་དེར་གྲྭ་ཚང་དང་བླ་བྲང་སོགས་ཤིན་ཏུ་དར་རྒྱས་བྱུང་ནས་དཀྱིལ་དུ་ཐོག་བརྩེགས་
ཅན་གྱི་ཁང་ཆེན་དང་། ཤར་ནུབ་ལྷོ་གསུམ་དུ་ཤིན་ཏུ་ཡངས་པའི་རྒྱལ་སྒོ་རེ་རེ་ཡོད་པ་
གཞི་རྒྱ་ཆེ་ལ་བརྗིད་ཉམས་ལྡན་པ་ཞིག་ཡོད་པར་གྲགས།
1895 ལོར་རྒྱལ་བ་བཅུ་གསུམ་པ་དགུང་ལོ་ཉི་ཤུར་ཕེབས་སྐབས་སྲིད་སྐྱོང་དེ་མོ་
འཕྲིན་
་ལས་རབ་རྒྱས་ཀྱིས་སྲིད་སྐྱོང་ལས་འཁུར་དགོངས་ཞུ་གནང་ནས་བསྟན་རྒྱས་གླིང་
དུ་བཞུགས་སྐབས་དེ་མོ་སྲིད་ཟུར་གྱི་ཚ་བོ་ནོར་བུ་ཚེ་རིང་དང་། དོན་ལྡན་སོགས་དང་། ཁོ་
ཚོའི་ཕྱོགས་གཏོགས་ཧམ་སེམས་ཅན་འགའ་ཞིག་གིས་ཏཱ་ལའི་བླ་མ་སྐུ་ཕྲེང་བཅུ་གསུམ་པ་
བཀྲོངས་ཏེ་དེ་མོ་བླ་བྲང་ནས་མུ་མཐུད་སྲིད་དབང་འཛིན་རྒྱུའི་རེ་བ་བཅངས།
189) ལོ་ཁམས་ཀྱི་ཉག་སྤྲུལ་དང་འཕྱོངས་རྒྱས་དཔལ་རི་སྤྲུལ་སྐུ་སོགས་ལ་བསྐུལ་
ཏེ་མཐུ་གཏད་བྱས་ཚུལ་གསང་བ་གྱུར་སྟབས་དེ་མོ་སྲིད་ཟུར་དང་། བླ་བྲང་གི་ལས་སྣེ་
བཟུང་སྟེ་འདྲི་ཞིབ་ཀྱིས་ངོས་ལེན་བྱས་པ་བཞིན་དེ་མོ་སྲིད་ཟུར་བསྟན་རྒྱས་གླིང་ཆོས་
རར་མཚམས་སུ་བཞུགས་རྒྱུ་དང་། ནོར་བུ་ཚེ་རིང་སོགས་ལ་ཉེས་ཆད་ནན་པོ་བཅད། དེ་
མོ་སྲིད་ཟུར་རིང་མིན་སྐུ་གཤེགས། བསྟན་རྒྱས་གླིང་གྲྭ་ཚང་གི་བདག་དབང་རང་གནས་
དང་། དེ་མོ་བླ་བྲང་གི་བདག་ཐོབ་གཞུང་བཞེས་སོགས་བྱས། དེ་མོ་སྤྲུལ་སྐུའི་ཡང་སྲིད་
98



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྩད་གཅོད་མི་ཆོག་པའི་ཐག་གཅོད་བྱས་ཀྱང་། རྗེས་སུ་འབྲས་སྤུངས་བློ་གསལ་གླིང་
སོགས་ནས་ཞུ་སྣ་བྱས་ངོར་ཡང་སྲིད་རྩད་གཅོད་ཆོག་པ་བྱུང་ཡང་ཚོགས་ཆེན་སྤྲུལ་སྐུའི་
ཐོབ་ཐང་ལས་ཧོ་ཐོག་ཐུའི་གོ་གནས་མེད།
1912 ལོར་བོད་ཀྱི་སྤྱི་ཚོགས་ཟང་ཟིང་གི་གནས་སུ་གྱུར་ཅིང་། བསྟན་རྒྱས་གླིང་གྲྭ་
ཚང་གི་ལས་སྣེ་རེ་འགས་དེ་སྔ་བླ་བྲང་ལ་ཇུས་ཉེས་བྱུང་བར་འཁོན་ལན་སློག་ཕྱིར་ལུའུ་
ཅུན་དམག་དང་མཉམ་ལས་བྱས། བསྟན་རྒྱས་གླིང་དགོན་པའི་ནང་རྒྱ་དམག་ལྐོག་ཉར་
གྱིས་བོད་གཞུང་ལ་ངོ་ལོག་བྱས་པས་བསྟན་རྒྱས་གླིང་དགོན་པའི་མཆོད་གཞིས་དང་
བཅས་པ་གཞུང་བཞེས་བཏང་། རྟེན་གང་མང་ཞིག་གཙང་ཁུལ་དགོན་ཁག་ལ་གནང་སྟེ་
ཉམས་ཆག་ཚབས་ཆེན་བྱུང་།
1948 ལོར་བཀའ་ཤག་སྲིད་གཞུང་གིས་འབྲས་སྤུངས་དགོན་པའི་གོ་བོ་ཁང་ཚན་
ལ་དོ་དམ་བྱ་རྒྱུར་སྤྲད། དེ་ནས་ས་སྐྱ་དགོན་པས་བདག་སྐྱོང་བྱས་རྗེས་སུ་སླར་ཡང་བསམ་
ཡས་དགོན་པས་བདག་གནས་ཀྱིས་ལོ་ལྟར་དགེ་འདུན་དྲུག་རེ་འཕྲིན་བཅོལ་བྱེད་པར་
ཡོང་སྲོལ་ཡོད།
ད་ལྟའི་བསྟན་རྒྱས་གླིང་དེ་ནི་སྔར་གྱི་ཟུར་ཆ་གཅིག་ཙམ་ལས་མེད་ཅིང་། དགོན་
ཤུལ་བསྟན་རྒྱས་གླིང་གི་ལྕོག་ཏུ་རྟེན་གྱི་གཙོ་བོ་འཇིགས་བྱེད་ཀྱི་འཇིམ་སྐུ་དང་། ཐུབ་
དབང་། གནས་བརྟན་བཅུ་དྲུག་གི་འཇིམ་སྐུ། སྲུང་མ་གཙོ་བོ་ཙིའུ་དམར་བོ་སོགས་ཡོད།
སྐུ་གསུང་ཐུགས་རྟེན་འདི་དག་གིས་སྔོན་གྱི་ཆབ་སྲིད་པ་ཞིག་མཚོན་པ་མ་ཟད།
སྲིད་སྐྱོང་བཙོན་མ་ཞིག་གིས་ཉེས་པ་ཁུར་ནས་ལོ་རྒྱུས་སུ་ཐིམ་པའི་རྣམ་ཤེས་ཀྱང་མཚོན་
པ་རེད། ཁོང་རྣམ་པ་དགེ་སློང་ཡིན་ནམ་ཁྱིམ་པ་ཡིན་པ་བདག་གིས་གསལ་ཐག་ཆོད་པ་མི་
ཤེས་ན་ཡང་གསང་ཡུམ་ཡོད་པའི་སྒྲོས་དེ་ལས་བླ་ཐོབ་དང་སྲིད་ཐོབ་ཡོད་པའི་ཁྱིམ་པ་
བཙོན་མ་ཞིག་ཡིན་པ་གསལ་བཤད་བྱས་པ་རེད།
ཚེས་ཕངས་པ་ཞིག་ལ་དེ་མོ་བ་འདི་ཉིད་རྗེས་སུ་བཙོན་ཁང་དུ་གཤེགས་པའམ་
ཡང་ན་གནས་དབྱུང་བཏང་བར་ད་དུང་མི་རྣམས་ཀྱིས་ཁ་ཚོན་ཆོད་མེད་པ་དེ་སྟེ། དེ་ལས་
ཁོང་ནི་ལོ་རྒྱུས་ཡིག་ཚང་གིས་བརྗེད་མེད་པ་མ་གཏོགས་བོད་མི་རྣམས་ཀྱིས་སྔར་ནས་
བརྗེད་འདུག་པ་འདྲ།
པ་
བྱ9



ཤེས་རབ་ཀྱི་ཚོམས།
3
ཀུན་བདེ་གླིང་གི་མིང་ཁ་ཚང་ལ “དབུས་གཙང་ཀུན་ཏུ་བདེ་བའི་བརྟན་བཞུགས་
ཆོས་འཁོར་གླིང༌” ཟེར། བོད་ཀྱི་སྲིད་སྐྱོང་རྟ་ཚག་བསྟན་པའི་མགོན་པོའི་བཞུགས་གནས་
ཏེ་བོང་བ་རིའི་འདབས་སུ་ཡོད། རྟ་ཚག་ནི་རྒྱལ་བ་བསོད་ནམས་རྒྱ་མཚོའི་དུས་ཆབ་མདོ་
འཕགས་པ་ལྷ་དང་། ཞི་བ་ལྷ། དེ་མོ་ཧོ་ཐོག་ཐུ། ཀུན་གླིང་རྟ་ཚག་ཧོ་ཐོག་ཐུ། ལྕགས་ར་
སྤྲུལ་སྐུ་བཅས་ལ་ཆབ་མདོ་ཞལ་ལྔ་གྲགས་པའི་ནང་གི་དེ་ཡིན་ལ་ཁོང་གི་སྐུ་ཕྲེང་གཉིས་
བོད་ཀྱི་སྲིད་སྐྱོང་ལ་བཞུགས་མྱོང་། ཁོང་ནི་མཁས་གྲུབ་རིན་པོ་ཆེའི་གཅུང་བོ་བ་སོ་ཆོས་
ཀྱི་རྒྱལ་མཚན་གྱི་སྤྲུལ་སྐུ་སྟེ་སྐུ་ཕྲེང་བཞི་བ་ལྷ་དབང་ཆོས་ཀྱི་རྒྱལ་མཚན་གྱིས་རྟ་ཚག་ལྷུན་
འགྲུབ་བདེ་ཆེན་ཞེས་པའི་རི་ཁྲོད་བཏབ་པ་ནས་སྐུ་ཕྲེང་རིམ་བྱོན་གྱི་མིང་ལ་རྟ་ཚག་ཅེས་
ཐོགས།
རྟ་ཚག་སྐུ་ཕྲེང་རིམ་བྱོན་ལས་བོད་ཀྱི་སྲིད་སྐྱོང་ལ་ཐོག་མར་བཞུགས་མཁན་ནི་རྟ་
ཚག་སྐུ་ཕྲེང་བརྒྱད་པ་བསྟན་པའི་མགོན་པོ་ཡིན་ཞིང་ཁོང་གིས 1804 ནས 1810 བར་དུ་སྲིད་
བསྐྱངངས་ཤིང་རྟ་ཚག་སྐུ་ཕྲེང་བཅུ་བ་ངག་དབང་དཔལ་ལྡན་གྱིས 1875 ནས 1886 བར་དུ་
སྲིད་བསྐྱངས།
1787 ལོར་གོར་ཥས་བོད་ལ་བཙན་འཛུལ་བྱས་པ་དང་ཆིང་གོང་མས་བོད་ལ་
དམག་རོགས་བཏང་ནས་གོར་ཥ་བཙན་འཛུལ་བ་མཐར་བསྐྲད། སྐབས་དེར་བོད་མི་
རྣམས་དམག་གི་འཇིགས་པ་ལས་གྲོལ་ཏེ་བདེ་བར་གྱུར་པས། རྟ་ཚག་ཧོ་ཐོག་ཐུ་བསྟན་
པའི་མགོན་པོ་མཆོག་ནས་ཀུན་བདེ་གླིང་ཞེས་མཚན་གསོལ།
ཁོང་ནི་ཀུན་བདེ་གླིང་གི་སྤྲུལ་སྐུ་གཙོ་བོ་ཡིན་ལ། སྐབས་དེར་བོད་དུ་མཚན་སྙན་
ཚེ་ཞིང་བོད་ཀྱི་བདེ་འཇགས་དང་རྒྱ་བོད་གཉིས་ཀྱི་བར་ལ་ཆབ་སྲིད་ཀྱི་འབྲེལ་བ་ཟབ། རྟ་
ཚག་བསྟན་པའི་མགོན་པོ་མཆོག་ནས་གྲོན་དངུལ་འབོར་ཆེན་བཏང་ནས་སྟེང་གི་འོད་
འཕྲོ་ལྷ་ཁང་དང་རི་སྐེད་ཀོན་ཏི་ལྷ་ཁང་། རི་གཤམ་དུ་ཀུན་བདེ་གླིང་ལྷ་ཁང་བཅས་
གསར་བཞེངས་བྱས། ནང་བློན་ཧྥ་ཧྥུའུ་ཁང་དང་ཧའེ་ལན་ཕྲ་སོགས་དཔོན་རིགས་མང་
བོས་ཞལ་འདེབས་ཕུལ། ཀུན་བདེ་གླིང་དེ་ཆན་ལུང་གོང་མ་ཁྲི་ལོ་ལྔ་བཅུ་ང་དགུ་སྟེ་སྤྱི་
179 ལོར་ལེགས་གྲུབ་བྱུང་། ཀུན་བདེ་གླིང་དེ་གའི་རྒྱ་ཆེ་ཞིང་བཀོད་པ་ལེག
པ་ལེགས་པ་དང་
ལོ
100



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྗོན་ཤིང་གིས་མཐའ་བསྐོར་ནས་ཡོད་པས་ཤིན་ཏུ་མཛེས་སྡུག་ཆེ། དཀྱིལ་དབུས་སུ་ཐོག་
སོ་བཞི་ཐོག་ཡིན་པ་དང་ལྷ་ཁང་གི་རྟེན་གཙོ་ནི་རྗེ་ཙོང་ཁ་བ་ཆེན་པོ་དང་བློ་བཟང་ཡེ་
ཤེས་བསྟན་པའི་མགོན་པོའི་སྐུ་གདུང་དང༌། སྐུ་ཕྲེང་དགུ་བ་རྗེ་དྲུང་སྤྲུལ་སྐུ་བློ་བཟང་
བསྟན་པའི་རྒྱལ་མཚན་དང་སྐུ་ཕྲེང་བཅུ་བ་རྗེ་དྲུང་སྤྲུལ་སྐུ་ངག་དབང་དཔལ་ལྡན་ཆོས་
ཀྱི་རྒྱལ་མཚན་གྱི་སྐུ་གདུང་སོགས་སྐུ་གསུང་ཐུགས་རྟེན་སོགས་བསམ་གྱིས་མི་ཁྱབ་པ་ཡོད།
ཀུན་བདེ་གླིང་གི་མདུན་ངོས་སུ་རྡོ་རིང་ཁང་བུ་གཅིག་ཡོད་ཅིང་དེར་གོར་ཥ་
བཙན་འཛུལ་བ་མཐའ་སྐྲོད་བཏང་བ་དང་། ཀུན་བདེ་གླིང་བསྐྲུན་པའི་ལོ་རྒྱུས་སོགས་
བྲིས་ཡོད། ཀུན་བདེ་གླིང་གི་ཚོམས་ཆེན་སོགས་རྒྱལ་སྒོ་མང་བོ་ཞིག་བོད་སྡོད་ཨམ་བན་
གྱིས་སྤྲད་པའི་སྒོ་བྱུང་ཡོད།
4
ཚེ་ཆོག་གླིང་ནི་ལྷ་སའི་གླིང་བཞིའི་ནང་ཚན་ཏེ་ལྷ་སའི་ཟམ་ཆེན་ནམ་ཀུ་རུ་ཟམ་
པ་ནས་གྲིབ་ཅེས་པའི་གྲོང་དུ་སྤྱི་ལེ་གསུམ་ཙམ་གྱི་སར་ཡོད། མཚན་རྒྱས་པར་བཀྲ་ཤིས་ཚེ་
མཆོག་བསམ་གཏན་གླིང་དང་ཡང་གྲིབ་ཚེ་མཆོག་གླིང་ཟེར་ཞིང་གྲིབ་ཅེས་པ་ནི། སྔོན་ལྷ་
ལུང་དཔལ་གྱི་རྡོ་རྗེས་རྒྱལ་བོ་གླང་དར་བཀྲོངས་རྗེས་རྟ་དཀར་བོར་སོལ་བ་བྱུགས་པ་
དང་། གོས་ཀྱི་ཕྱི་ནག་པོར་ནང་དཀར་བོ་ཡིན་པ་གྱོན་ཏེ་སྐྱིད་ཆུའི་རབ་ལས་ཐོན། རྟ་ལ་
སོལ་བ་བྱུག་པ་ཆུས་དག་ནས་དཀར་བོར་གྱུར། གོས་ནག་པོ་ཕྱི་ནང་སློག་སྟེ་གྱོན་ནས་ཤར་
གྱི་ཕྱོགས་སུ་བསྐྱོད། དེ་མར་རྗེས་འདེད་པ་རྣམས་དེར་འབྱོར་ཏེ་འདི་ནས་རྟ་ནག་མི་ནག་
ཅིག་སོང་ངམ་ཞེས་དྲིས་པར། དེར་ཡོད་ཡུལ་མི་ཚོས་རྟ་ནག་མི་ནག་མ་མཐོང་རྟ་དཀར་མི་
དཀར་ཞིག་རིབ་ཙམ་མཐོང་བྱུང་ཞེས་བཤད་པས་དེ་ནས་བཟུང་ཡུལ་དེར་རིབ་ཅེས་
ཐོགས་པ་རིམ་བཞིན་གྲིབ་ཅེས་པར་སྒྲ་འགྱུར་ཞེས་ཟེར་སྲོལ་ཡོད།
དགོན་དེ་ཕྱག་འདེབས་པ་བོ་ནི་སྐྱིད་གྲོང་བསམ་གཏན་གླིང་ཕྱག་འདེབས་པ་བོ་
དཀའ་ཆེན་ཡེ་ཤེས་རྒྱལ་མཚན་ཏེ་ཁོང་ནི་དགེ་ལུགས་པའི་རི་ཁྲོད་པའི་ཁྱུ་མཆོག་ཅིག་སྟེ་
རྣམ་ཐར་འབྲི་མཁན་གྱིས་མ་ལོངས་པ་མ་གཏོགས་མི་ལ་རས་པར་འགྲན་བཟོད་པའི་སྒོམ་
ཆེན་ཞིག་ཀྱང་ཡིན། ཁོང་དབེན་པའི་རི་ཁྲོད་དུ་བཞུགས་ནས་རྟོགས་པ་ཀློང་དུ་བརྡོལ་
ཞིང༌། རྗེས་སུ་རྒྱལ་བ་སྐུ་ཕྲེང་བརྒྱད་པའི་ཡོངས་འཛིན་དུ་བཞུགས་པས་ཡོངས་འཛིན་ཡེ་
101



ཤེས་རབ་ཀྱི་ཚོམས།
ཤེས་རྒྱལ་མཚན་ཞེས་གྲགས་པ་ཆེ།
1787 ལོར་གོར་དམག་གི་གཉའ་ནང་དང་། རོང་ཤར། སྐྱིད་གྲོང་བཅས་བཙན་
བཟུང་བྱས་སྟབས་སྐྱིད་གྲོང་བསམ་གཏན་གླིང་གི་དགེ་འདུན་རྣམས་ཐོར་ཏེ་དཀའ་ཆེན་
གྱི་དྲུང་དུ་བཅར་ནས་བདེ་སྡུག་རྣམས་ཞུས་པས། དཀའ་ཆེན་གྱིས་ཁྱེད་རྣམས་གང་
འདོད་ལྟར་སོང་ཞེས་གསུངས་པར། རྒྱལ་བ་སྐུ་ཕྲེང་བརྒྱུད་པས་ཁྱེད་ཚོའི་བླ་མ་ངས་
གདན་དྲངས་པས་ཁྱེད་ཚོ་གང་འདོད་ལྟར་བཏང་ན་མི་འགྲིག ལྷ་སའི་ཉེ་འདབས་སུ་
དགོན་ཞིག་འདེབས་གསུངས་ཏེ་དགོན་པ་གང་དུ་འདེབས་མིན་དཔྱད་པར། དཀའ་ཆེན་
གྱིས་རྩེ་པོ་ཏ་ལ་ནས་གཟིགས་སྐབས་ད་ལྟའི་དགོན་ཆགས་ཡུལ་དེར་ས་དཔྱད་ལེགས་པར་
གཟིགས་ཏེ 1790ལོར་དགོན་དེ་ཕྱག་བཏབ།
སྔོན་འདུ་ཁང་ཀ་བ་སོ་གཉིས་ཀྱི་གཙང་ཁང་ནང་དུས་གསུམ་སངས་རྒྱས་དང་།
འདུ་ཁང་ནང་དཀའ་ཆེན་ཡེ་ཤེས་རྒྱལ་མཚན་གྱི་དངུལ་གདུང་ཐོག་ཚད་མ་དང་། དེའི་
གཡས་གཡོན་དུ་དངུལ་སྐུ་མི་ཚད་མ་རེ། བྲག་སྒོ་རབ་འབྱམས་པའི་ཐུགས་དམ་རྟེན་རྗེ་
ཙོང་ཁ་བའི་སྐུ་བརྙན། དགེ་འདུན་བརྒྱ་དང་བརྒྱད་ཀྱིས་རི་བོ་དགེ་ལུགས་ཕྱག་བཞེས་
མཛད་པ་བཅས་ཡིན།
ད་ལྟ་འདུ་ཁང་ཆེ་བ་ཉམས་གསོ་གནང་ཐུབ་མེད་ཀྱང་སྔོན་གྱི་སྐུ་བརྙན་རྣམས་ཀྱི་
སྐུ་ཚབ་གསར་བཞེངས་གནང་བ་དང་། དགོན་དེའི་ཤར་ངོས་རི་ལྡེབས་སུ་གྲིབ་རྫོང་
བཙན་གྱི་སྐུ་མཁར་གསར་བཞེངས་ཡོད།
སྐབས་འདིར་བདག་གི་སེམས་ལ་ཤར་བ་ནི་ཚེ་ཆོག་གླིང་མ་ཡིན་པར་ཚེ་ཆོག་གླིང་
གི་བདག་པོ་སྟེ། རྣམ་ཐར་རྩོམ་པ་བོས་མ་ལོངས་པ་མ་གཏོགས་མི་ལ་རས་པར་འགྲན་
བཟོད་པའི་རྣལ་འབྱོར་བ་ཆེན་པོ་ཡོངས་འཛིན་ཡེ་ཤེས་རྒྱལ་མཚན་རེད།
102



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གྱང་ཆག་དང་སྐྱོ་གདུང་གིས་ཁེངས་པའི་བསམ་གཏན་གླིང་།
བཞི་སྡེ།
བཞི་སྡེ་དགའ་ལྡན་བསམ་གཏན་གླིང་ཞེས་པ་དེའི་གནས་ཡུལ་ནི་ཚེ་སྨོན་གླིང་གི་
ནུབ་ངོས་སུ་ཡོད། འདི་ནི་བདག་དབུས་གཙང་དུ་སླེབས་ནས་ཐོག་དང་བོ་ཞིག་རལ་དུ་
གྱུར་པའི་དགོན་པ་ཞིག་ལ་མཇལ་བ་ཡིན་པས་འདི་དུས་ངའི་སེམས་པ་ཡང་ཞིག་རལ་དུ་
གྱུར་པའི་བཞི་སྡེ་གླིང་བཞིན་དུ་སྟོང་སྟོང་བར་ལུས་སོང་།
སྡེ་སྲིད་སངས་རྒྱས་རྒྱ་མཚོས་མཛད་པའི་ཆོས་འབྱུང་བཻཌཱུརྱ་སེར་བོར། ཚལ་བ་ཁྲི་
དཔོན་དགའ་སྡེ་བཟང་བོས་ར་མོ་ཆེ་གཙུག་ལག་ཁང་དུ་མཆོད་འབུལ་ཞུ་ཆེད་བཞི་གྲྭ་
བཙུགས་པས་མིང་བཞི་སྡེ་ཞེས་འབོད་པར་གྲགས། རྒྱལ་དབང་སྐུ་ཕྲེང་བདུན་པའི་རྣམ་
ཐར་དཔག་བསམ་རིན་པོ་ཆེའི་སྙེ་མར། ཐོག་མར་བཞི་སྡེ་གྲྭ་ཚང་འདི་ཉིད་མངའ་བདག་
རལ་བ་ཅན་གྱི་དུས་ལྷ་ལྡན་གཙུག་ལག་ཁང་གི་ཕྱོགས་བཞིར་དགེ་འདུན་གྱི་སྡེ་རེ་
བཙུགས་པའི་གྲས་ཀྱི་དགའ་བ་ཞེས་པ་དེ་ཡིན་ཞིང་ཕྱིས་བོད་ཁྲི་སྐོར་བཅུ་གསུམ་སྐབས་
ཚལ་པ་ཁྲི་དཔོན་གྱི་འཕེལ་རྒྱས་བཏང་བ་སོགས་འཁོད། རྒྱལ་བོ་གླང་དར་མས་སངས་
རྒྱས་ཆོས་ལུགས་སྣུབ་སྐབས་དགོན་པ་དེར་གཏོར་སྐྱོན་བྱུང་རུང་།1277 ལོ་ནས 1301 ལོ་བར་
ཚལ་བ་ཁྲི་དཔོན་དགའ་བདེ་དཔལ་གྱི་རོགས་སྐྱོར་འོག་བཞི་སྡེ་གྲྭ་ཚང་དེ་སྔར་གྱི་རྨང་
གཞིའི་ཐོག་རྒྱ་བསྐྱེད་བཏང་བ་དང་དགེ་འདུན་ཡང་ཞལ་གྲངས་ཉི་ཤུ་ཙམ་བྱུང་འདུག
དུས་རབས་བཅོ་བརྒྱད་པའི་མཇུག་ལ་རྭ་སྒྲེང་སྐུ་ཕྲེང་གཉིས་པ་ཁྲི་ཆེན་བསྟན་པ་
རབ་རྒྱས་སྐབས་ཆོས་ལུགས་ཀྱི་མཛད་སྒོ་མང་ཆེ་བ་བཞི་སྡེ་དགོན་པར་གནང་བ་དང་
མཐར་དགོན་པའི་འཛིན་བདག་གནང་བས་དགོན་དེར་ཉམས་གསོ་རྒྱ་བསྐྱེད་དང་རྭ་
103



ཤེས་རབ་ཀྱི་ཚོམས།
སྒྲེང་སྐུ་ཕྲེང་རིམ་བྱོན་ལྷ་སར་བཞུགས་ཡུལ་གཙོ་བོར་གྱུར། བཞི་སྡེ་དགོན་པར་ལོ་
པ་རྒྱུས་
ཐོག་གཏོར་སྐྱོན་ཕོག་པ་མང་ཞིང་། ལྷག་པར་རྭ་སྒྲེང་སྐུ་ཕྲེང་ལྔ་བ་ཐུབ་བསྟན་འཇམ་
དཔལ་ཡེ་ཤེས་བསྟན་པའི་རྒྱལ་མཚན་གྱིས་བོད་ཀྱི་སྲིད་སྐྱོང་ལོ་བདུན་ཙམ་གནང་རྗེས།
སྟག་བྲག་དང་ཕན་ཚུན་འགལ་ཟླ་ཆེན་པོ་བྱུང་ནས་རྭ་སྒྲེང་རིན་པོ་ཆེ་བཙོན་འཇུག་དང༌།
འབྲེལ་ཡོད་དཔོན་རིགས་མང་བོར་བཀའ་ཉེས་ཕོག་ནས་བླ་བྲང་དང་། རྭ་སྒྲེང་དགོན་པ།
བཞི་སྡེ་དགོན་པ་བཅས་ལ་གཏོར་སྐྱོན་ཆེན་པོ་བྱུང་འདུག
བཞི་སྡེ་དགོན་པ་དེའི་དབྱིབས་ནི་གྲུ་བཞི་མ་ཡིན་ཅིང་དཀྱིལ་དབུས་སུ་འདུ་ཁང་
དང་ལྷ་ཁང་། ཤར་ངོས་སུ་རུང་ཁང་མཐའ་སྐོར་དུ་ཤག་སྐོར་སོགས་ཡོད་པས་དམིགས་
བསལ་གྱི་བཟོ་བཀོད་ཚར་དུ་དངར་བ་མ་ཟད་གསེར་ཟངས་དང་འཇིམ་པའི་སྐུ་བརྙན་
དང་རྒྱལ་བའི་གསུང་རབ་སོགས་ནང་རྟེན་ཤིན་ཏུ་མང་བ་མཇལ་རྒྱུ་ཡོད་ཟེར་ཀྱང་ད་ལྟ་
གྱང་ཆག་ཞིག་མ་གཏོགས་ཅི་ཡང་མི་འདུག
ངས་དེར་རྩེད་འཇོ་རོལ་བཞིན་པའི་བྱིས་པ་སྐོར་ཞིག་ལ་འདི་ལ་ཅི་བྱུང་བ་རེད་
དྲིས་པས། དམག་གིས་བརྒྱབ་པ་རེད་ཟེར། དམག་གང་གིས་བརྒྱབ་པ་རེད་ཅེས་དྲིས་པས་
རི་པན་འདྲེ་དམ
དམག་གིས་བརྒྱབ་པ་རེད། སྐབས་དེར་བྱིས་པ་གཞན་ཞིག་གིས་མ་རེད། རི་
པན་འདྲེ་དམག་མ་རེད་ཟེར།
104



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སེམས་པ་བོད་ཡུལ་ལ་བཅོལ་བའི་རྒྱའི་སྲུང་མ།
ཀོན་ཡིན་ཁྲང་དང་གྲུ་བཞི་ལྷ་མོ།
ངས་ལྷ་སའི་ལོ་རྒྱུས་ལ་ཞིབ་འཇུག་བྱེད་དུས་ཆེས་སྟབས་བདེ་བའི་ལོ་རྒྱུས་མཚོན་
བྱེད་ནི་ལྷ་སའི་ལྷ་ཁང་དག་རེད། སྐད་ཆ་འདིས་ཀློག་པ་བོ་ཧ་ལས་པར་བྱེད་མོད། འདི་ནི་
བསམ་གཞིག་གཏོང་རིན་ཡོད་པའི་ལོ་རྒྱུས་རིག་པའི་གནད་དོན་ཆེན་པོ་ཞིག་ཡིན། ངས་
ལྷ་སའི་ལོ་རྒྱུས་ཀློག་གིན་ལྷ་ས་ན་མི་རིགས་གཞན་པའི་ལྷ་ཁང་ག་འདྲ་ཡོད་མེད་ལ་བསམ་
གཞིག་བཏང་
བཏང་བ་ཡིན། སྐབས་འདིར་ཀུན་གྱི་ཐུགས་ལ་ཁ་ཆེའི་ལྷ་ཁང་ཤར་ཡོང་མོད། ཁ་
ཆེ་ལྷ་ཁང་མིང་ཆེ་ལ་དེ་ལས་གཞན་དོན་ཆེ་བའི་མི་རིགས་གཞན་པའི་ལྷ་ཁང་འགའ་ཡོད།
བར་མ་རི་ནི་ཕོ་བྲང་པོ་ཏ་ལའི་ནུབ་ངོས་སུ་གནས་ཡོད་ཅིང་། རི་དེའི་དབྱིབས་ནི་
སྟག་མོ་ཚང་ལ་འཛུལ་བའི་དབྱིབས་དང་མཚུངས། རིའི་སྟེང་གི་འོད་འཕྲོ་ལྷ་ཁང་དང་།
དེའི་འདབས་སུ་རྒྱའི་ལོ་རྒྱུས་ཐོག་གི་མི་སྣ་ཀོན་ཡུས་ཞེས་པའི་གསོལ་མཆོད་བྱེད་སའི་ལྷ་
ཁང་ཞིག་ཡོད་པ་དེར་མི་རྣམས་ཀྱིས་བོང་བ་རིའམ་བར་མ་རིའི་གེ་སར་ལྷ་ཁང་ཞེས་
འབོད། འོན་ཀྱང་དོན་དངོས་ཐོག་རྒྱའི་ཀོན་ཏིས་ལྷ་ཁང་ཡིན།
རི་དེའི་སྟེང་རྒྱ་ལུགས་ཀྱི་ལྷ་ཁང་ཞིག་ཡོད་པས་མི་རྣམས་ཀྱིས་གེ་སར་ལྷ་ཁང་ཟེར་
ཡང་དོན་དུ་གེ་སར་ལྷ་ཁང་མ་ཡིན་པར་རྒྱའི་ལོ་རྒྱུས་ཐོག་གི་དྲག་དཔོན་ཀོན་ཡིན་ཁྲང་ལ་
གསོལ་མཆོད་བྱེད་ས་ཡིན། འདི་ལ་གེ་སར་ལྷ་ཁང་ཞེས་འབོད་པས་གེ་སར་ལ་དད་པ་མང་
བོ་ཞིག་འདི་རང་རེའི་གེ་སར་ལ་ནོར་གྱིན་ཡོད། དེ་བས་ཁོང་ནི་གེ་སར་བརྫུན་མ་ཞིག་
དང་ཀོན་ཡིན་ཁྲང་ངོ་མ་ཞིག་ཏུ་གྱུར་ཡོད་པ་ངེས་པར་ཤེས་དགོས།
སྤྱི་ལོ 1792 ལོར་རྒྱའི་གོང་མ་ཆན་ལུང་ཁྲི་ལོ་བདུན་པའི་ནང་གོར་ཥས་བོད་ལ་
༡༽
105



ཤེས་རབ་ཀྱི་ཚོམས།
བཙན་འཛུལ་བྱས་སྟབས་གོང་མས་དམག་དཔོན་ཀྲུང་ཐང་ཕུའུ་ཨན་གྱིས་གཙོ་བྱས་པའི་
དམག་རོགས་བཏང་ནས་གོར་ཥ་མཐར་བསྐྲད། ཀྲུང་ཐང་ཕུའུ་ཨན་གྱིས་འདོད་པ་ལྟར་
སྐབས་དེའི་བོད་ཀྱི་སྲིད་སྐྱོང་རྟ་ཚག་བསྟན་པའི་མགོན་པོ་སོགས་ཀྱི་བཀའ་བཀོད་ཇི་
བཞིན་མཐུན་རྐྱེན་སྦྱར་ནས་རྒྱ་བོད་ཀྱི་རྡོ་ཤིང་ལས་བཟོ་རྣམས་ཀྱིས་དུས་ཡུན་ཟླ་བ་དྲུག་
ཙམ་གྱི་རིང་ལ་ད་ལྟའི་ལྷ་ཁང་གི་བཀོད་དབྱིབས་ཇི་བཞིན་རྒྱ་ལུགས་ཀོན་ཏིས་ལྷ་ཁང་
བཞེངས། ལྷ་ཁང་དབུས་སུ་ཀོན་ཡུན་ཆང་གཙོ་འཁོར་དང་འཇམ་དབྱངས་སོགས་
བཞུགས་ཡོད།
ཀོན་ཏིས་ལྷ་ཁང་དེའི་སྒོ་མོ་ནུབ་ཕྱོགས་སུ་གཏད་ཡོད་པ་དང༌། སྒོའི་སྟེང་རྫ་
གཡམ་གཡུ་རྩི་མའི་ཐོག་གིས་བརྒྱན་ཅིང་། གཡས་གཡོན་དུ་དཔའ་རྟུལ་གྱི་རྣམ་པའི་འདྲ་
གཟུགས་ཆེན་པོ་གཉིས་ལངས་སྟབས་སུ་གནས། སྐས་རིམ་བཅུ་གཉིས་ཡོད་པའི་རྡོ་སྐས་
ཀྱི་གཡོན་ཕྱོགས་སུ་སྐབས་དེའི་ལྷ་ཁང་བཞེངས་དགོས་པའི་སྐོར་དང་། ཧྥུའུ་ཀན་ཨན་གྱི་
བྱས་རྗེས་ཆེན་པོ་བཅུ་བཀོད་པ་ཟེར་བའི་རྡོ་རིང་ཞིག་བསླངངས་ཡོད་དེའི་སྟེང་ཕྱོགས་རྒྱབ་
དབུས་སུ་ཀ་བ་དྲུག་གི་རྒྱ་ཁྱོན་ལྡན་པའི་ཀོན་ཧྥེས་གཙང་ཁང་དེ་ཆགས། དེའི་རྒྱབ་ཀྱི་
འཇམ་དབྱངས་ལྷ་ཁང་ལ་རྫ་གཡམ་གཡུ་རྩི་མའི་རྒྱ་ཕིབས་དང༌། ནང་དུ་རྗེ་བཙུན་འཇམ་
དཔལ་དབྱངས་ཀྱི་སྐུ་འདྲ་འཇིམ་པ་ལས་གྲུབ་པ་ཐོག་ཚད་མས་གཙོས་གཡས་སུ་སྤྱན་རས་
གཟིགས་དང་གཡོན་དུ་ཕྱག་ན་རྡོ་རྗེ་བཅས་རིགས་གསུམ་མགོན་པོའི་སྣང་བརྙན་ལྷ་ཁང་
འདི་འཇམ་གནས་རི་འདིར་ཀོན་ཏིས་ལྷ་ཁང་མ་བྱུང་བའི་སྔོན་ནས་ཡོད་སྐད། གཙང་
ཁང་དེ་གཉིས་ཀྱི་མཐའ་སྐོར་དུ་རྡོ་རྩིག་ཐོག་བརྩེགས་གཉིས་ལྡན་གྱི་མཁར་གྱིས་བསྐོར་པ་
དེ་དག་ནི་ལྷ་ཁང་དེའི་ལས་ཀ་བ་དང་གསོལ་མཆོད་བྱེད་པའི་གྲྭ་བ་ཚོའི་བཞུགས་གནས་
ཡིན།
ཀོན་ཏིས་ལྷ་ཁང་གི་ཕྱིའི་འཛུགས་སྐྲུན་གྱི་བཟོ་བཀོད་དང་ནང་རྟེན་གཙོ་བཅས་
ནི་རྒྱ་ནག་གི་གནའ་བོའི་མཁར་གྱི་བཀོད་དབྱིབས་ཇི་བཞིན་བསྐྲུན་ཡོད་ཅིང༌། གཙང་
ཁང་སྟེང་གི་རྒྱ་ཕིབས་རྫ་གཡམ་གཡུ་རྩི་ཅན་དང་། རྒྱ་ཕིབས་ཀྱི་ཕྱོགས་བཞིར་རྫ་ལས་བྱས་
106



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པའི་ཆུ་སྲིན་གྱིས་བརྒྱན་པ་བཅས་ཡོད།
ལྷ་ཁང་དེའི་ནང་རྟེན་གཙོ་བོ་ནི་ཀོན་ཡུས་ཀྱི་འདྲ་གཟུགས་འཇིམ་སྐུ་སྟེ་དེའི་
མཐའ་སྐོར་དུ་ཀོན་ཡུས་དང་དུས་མཉམ་པའི་རྒྱའི་ལོ་རྒྱུས་མི་སྣ་འགྱིང་སྟབས་སུ་འཁོད།
ལྷ་ཁང་དེའི་སྒོའི་སྟེང་དང་གཡས་གཡོན་རྩིག་ངོས་ཀྱི་མཐའ་སྐོར་དུ་གོང་མ་ན་རིམ་གྱིས་
དམག་དཔོན་ཀོན་ཡུས་ཀྱི་བྱས་རྗེས་ལ་བསྔགས་པ་བརྗོད་པའི་སྙན་ཚིག་རྣམས་ཤིང་བྱང་
ངོས་སུ་བྲིས་པ་ལྔ་བཅུ་ལྷག་ཙམ་བཀལ་ཡོད་སྐད།
ད་ལྟ་བོང་བ་རི་ཀོན་ཏིས་ལྷ་ཁང་གི་ཕྱི་དབྱིབས་ཙམ་ལས་བསྡད་མེད། ཀོན་ཏིས་
ལྷ་ཁང་དེ་འདྲ་བ་གཞིས་ཀ་རྩེ་དང་། དིང་རི། ཆབ་མདོ་སོགས་ས་ཆ་འགའ་ཤས་ལའང་
ཡོད་པ་མ་ཟད་། དེ་ཚོར་ཡང་གེ་སར་ལྷ་ཁང་ཞེས་འབོད་ཀྱི་ཡོད་པ་རེད། ཀོན་ཏིས་ལྷ་ཁང་
ནི་སྔར་ལྷ་སར་རྒྱ་ལྷ་ཁང་གསུམ་ཡོད་པའི་ནང་གི་གཅིག་ཡིན་ཞིང་། དེ་མིན་གཞན་གཉིས་
ནི་སོང་ཀྲུང་ལྷ་ཁང་དང་ཀྲའོ་ཀྲུང་ལྷ་ཁང་རེད། དེ་གཉིས་ཆིང་རྒྱལ་རབས་ཀྱི་སྐབས་སུ་
བསྐྲུན་པ་ཡིན་ཞིང་ད་ལྟ་གཉིས་ཀ་འཐོར་ཞིག་ཏུ་སོང་ཟིན་པར་གྲགས།
2
ང་གྲྭ་བཞི་དགོན་ལ་འགྲོ་འདོད་མེད་མོད། འོན་ཀྱང་རྒྱ་ནག་ནས་ཀེའུ་ཚང་གི་རྗེས་
སུ་འབྲང་ནས་ཡོང་བའི་ལྷ་མོ་འདིས་ད་ལྟ་བོད་དུ་ས་གང་ཞིག་ཟིན་ཡོད་མེད་ནི་ངེས་པར་
བལྟ་འདོད་པ་ཞིག་རེད། ཡིན་ན་ཡང་། མོས་བདག་ལ་དགའ་བསུ་བྱེད་འདོད་གཏན་ནས་
མེད་པ་འདྲ། ང་ཚོ་དེར་སླེབས་དུས་དགོན་པའི་སྒོ་བརྒྱབས་འདུག ངས་སྒོ་ཁ་ནས་དགོན་
པ་དེར་རགས་ལྟ་ཞིག་བྱས་ནས་ཕྱིར་ལོག་པ་ཡིན།
ངས་འདིའི་སྐོར་གྱི་ལོ་རྒྱུས་མང་བོ་ལ་བལྟས་མྱོང་། གྲྭ་བཞི་དགོན་པའི་མཚན་རྒྱས་
པར་གྲྭ་བཞི་བརྟན་བཞུགས་ཆོས་འཁོར་གླིང་ཟེར། སེ་ར་དགོན་ནས་གཡོན་ངོས་སུ་སྤྱི་ལེ་
གསུམ་ཙམ་མར་ཡོང་ན་དགོན་དེར་སླེབས། ཐོག་མར་གནས་དེར་བཀའ་བརྒྱུད་པའི་
དགོན་གནས་ཤིག་ཡོད་སྐད་ལ་རྒྱལ་བ་ལྔ་བའི་དུས་ད་གེ་ལུགས་པའི་དགོན་པར་གྱུར།
དེ་ནས་རྒྱལ་བ་ཡབ་སྲས་ཀྱི་བརྟན་བཞུགས་དགོན་དུ་གྱུར་པས “བརྟན་བཞུགས་
107



ཤེས་རབ་ཀྱི་ཚོམས།
ཆོས་འཁོར་གླིང" ཞེས་པའི་མཚན་རྒྱལ་བ་ལྔ་བས་གནང་ཟེར། དེ་རྗེས་ཀེའུ་ཚང་འཇམ་
དབྱངས་སྨོན་ལམ་དུས་སུ་རྒྱ་བསྐྱེད་ཅིང༌། ཐོག་མར་གྲྭ་གྲངས་བཞི་ལས་མེད་སྟབས་གྲྭ་
བཞི་ཞེས་གྲགས་ཤིང་རྗེས་སུ་ཉེར་ལྔ་བར་འཕར།
སྔོན་ཀ་བ 12 ཅན་གྱི་འདུ་ཁང་གི་དབུས་སུ་འཇིམ་སྐུའི་རྒྱལ་བ་ལྔ་བའི་སྐུ་བརྙན་སྐུ་
རྒྱབ་ཏུ་མཚན་བྱང་འཁོད་པ། པང་ཁེབས་སྟེང་མུ་ཏིག་གི་འབྲུག་རིས་ཡོད་པ་ཞིག་དང་།
ཚེ་ལྷ་རྣམ་གསུམ། རྗེ་ཡབ་སྲས་གསུམ། གནས་བཅུ་མདའ་ཚད་ཙམ། ཀེའུ་ཚང་འཇམ་
དབྱངས་སྨོན་ལམ་གྱི་འདྲ་སྐུ། སྤྱན་རས་གཟིགས་ཕྱག་སྟོང་སྤྱན་སྟོང་། རྒྱའི་དམག་དཔོན་
ཁག་གི་ཕའོན་ཞེས་རྒྱ་ཡིག་གི་མིང་བྱང་། སྲུང་མ་ལྕམ་སྲིང་། རིག་པའི་ལྷ་མོ། སྲོག་
བདག བཀའ་འགྱུར་དཔར་མ་དང་། བསྟན་འགྱུར་གསེར་བྲིས། ཡང་ཐོག་ཏུ་ཀེའུ་ཚང་
རིན་པོ་ཆེའི་གཟིམ་ཆུང་། དེའི་སྟེང་གསེར་ཟངས་ཀྱི་རྒྱ་ཕིབས་དང་རྒྱལ་མཚན་གཉིས་
བཅས་ཡོད། ཤར་དུ་ལྷ་མོ་ཁང་ནང་གེ་སར་རམ་སྤྲིན་རིས་རྒྱལ་བོ་ཞེས་གོང་མའི་ཕུལ་བྱུང་
གི་བློན་པོའི་སྐུ་བརྙན་རེད་ཅེས་ཟེར་བ་གཉིས་ཡོད་པས་དེའི་མདུན་ཚེམས་ལེན་སྲོལ་ཡོད་
ཚེམས་ཡིག་ནི་རྒྱ་ཡིག་ཡིན། དེ་རྗེས་རྒྱལ་བ་ཐུབ་བསྟན་རྒྱ་མཚོའི་དུས་ལྷ་མོ་ཁང་རྒྱ་སྐྱེད་
གནང་། ཀེའུ་ཚང་སྐུ་ཐོག་གཉིས་པ་འཇམ་དབྱངས་སྨོན་ལམ་རྒྱ་ནག་གོང་མས་གདན་
དྲངས་རྗེས་ཡར་ཕེབས་སྐབས་རྒྱ་ཡི་ལྷ་མོ་ཞིག་ཆིབས་ཞབས་སུ་འབྲངས་པས་ད་ལྟའི་གྲྭ་
བཞིར་ཕེབས་སྐབས་ད་ཁྱོད་གནས་དེར་སྡོད། འདི་ནས་འོང་ས་མེད་ཅེས་གསུངས་པ་ད་
ལྟའི་གྲྭ་བཞི་ལྷ་མོ་ཡིན། འདིར་ཚེམས་ཡིག་བོད་ཡིག་ཏུ་བསྒྱུར།
གཞིས་བདག་
བདག་ཅེས་པ་ནི། ལྷ་ཁང་འོག་སྟེ་ཡ་མོན་དམག་སྒར་ནས་གདན་དྲངས་པ་
ཡིན། ད་ལྟ་འདུ་ཁང་རྙིང་བ་ཉམས་གསོ་གནང་བ་དང་། བསྐྱར་དུ་བཞེངས་པའི་འདུ་
ཁོང་དུ་སྔོན་གྱི་སྐུ་བརྙན་དག་བསྐྱར་བཞེངས་གནང་། སྔོན་དགོན་དེའི་གཤམ་དུ་གྲྭ་བཞི་
ཡ་མོན་ཁང་དང་། རྒྱབ་ཏུ་གྲྭ་བཞི་དམག་སྒར། དེའི་ཤར་དུ་གྲྭ་བཞི་དངུལ་པར་ཁང་
སོགས་ཀྱི་གནས་ཡུལ་ཡིན།
108



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཨམ་བན་གྱི་ཁྲག་དམར་བསུབ་པའི་ལྷ་ཁང་།
རྗེ་འབུམ་སྒང་ལྷ་ཁང་།
རྐྱེན་ཅི་ཡིན་གསལ་ཆ་མེད་མོད། ལྷ་སར་སླེབས་དུས་རྗེ་འབུམ་སྒང་ལ་ངེས་པར་
འགྲོ་འདོད་ཅིག་སྐྱེས་བྱུང་། རྗེ་འབུམ་སྒང་སློབ་ཆུང་ཟེར་བ་མང་དུ་ཐོས་མོད། གནས་ངོ་
མ་འཚོལ་དཀའ། རྗེ་འབུམ་སྒང་གླེང་ཚེ་ངེས་པར་ཨན་བན་གླེང་དགོས་ལ་ཨམ་བན་ཞེས་
གླེང་བའི་ཚེ་ན་སླར་ཡང་ལོ་རྒྱུས་ཤིག་གླེང་དགོས་བྱུང་། ཨམ་བན་ནི་མན་ཇུའི་སྐད་དུ་
བློན་ཆེན་ཞེས་པའི་དོན་རེད། ཨམ་བན་ཞེས་པ་འདི་ཅིའི་ཕྱིར་བོད་ལ་སླེབས་པ་ཡིན་ནམ།
ཨམ་བན་དང་རྗེ་འབུམ་སྒང་གཉིས་ཀྱི་བར་ན་ཡང་སྙིང་འབྲེལ་བ་ག་རེ་ཡོད་དམ། ང་ཚོས་
ལོ་རྒྱུས་ལ་ཕྱིར་མིག་ཅིག་བལྟ་བར་བྱ་སྟེ།
རྒྱལ་བ་བསྐལ་བཟང་རྒྱ་མཚོ་ཁྲི་འཁོད་ནས་སྡེ་སྲིད་ཁང་ཆེན་པཱ་དུར་བསོད་
ནམས་རྒྱལ་བོ་ཅན་གྱིས 1721 ནས 1727 བར་དུ་སྲིད་བསྐྱངས། ཁོང་མན་ཇུར་བློ་དཀར་
བས། ང་ལུམ་སྦྱར་གསུམ་གྱིས་དམར་གསོད་བྱས་ཏེ་ཁོང་ཚོས་སྲིད་བསྐྱངས། དེ་གསུམ་
སྲིད་དུས་ཕོ་ལྷ་བསོད་ནམས་སྟོབས་རྒྱལ་གྱིས་གཡོ་འཕྲུལ་གྱི་སྦྱོར་བ་སྣ་ཚོགས་བཤམས་
ནས་མན་ཇུའི་དམག་བོད་དུ་དྲངས་ནས་ང་ལུམ་སྦྱར་གསུམ་དུས་གཅིག་ལ་སྲོག་ཐོག་
བཏང་། ཁོས 1689
ཁོས 1689——1728 ) ནས་
1728) ནས 1747 བར་དུ་སྲིད་བསྐྱངས་ཏེ་མན་ཇུ་ལ་མཉམ་འབྲེལ་
བྱས་ནས་བོད་སྡོད་ཨམ་བན་ཐོག་མ་འདི་ནས་བྱུང་། 1727 ལོ་ནས 1911 ལོའི་བར་གྱི་
184 བར་དུ་བོད་སྡོད་ཨན་བན 57 བྱུང་ཞིང་རིམ་པ 83 (ལ་ལས་ལོ་གསུམ་ནས་འགན་
རྒྱུད་མར་འཁུར) བྱུང་། 1911 ལོར་བོད་ཀྱིས་བོད་སྡོད་ཨན་བན་མཐའ་མ་དེ་བོད་ནས་
བསྐྲད།
ཕོ་ལྷ་བསོད་ནམས་སྟོབས་རྒྱལ་ཚེ་ལས་འདས་རྗེས་ཁོའི་སྲས་འགྱུར་མེད་རྣམ་
རྒྱལ 1747 ནས 1750 བར་དུ་སྲིད་བསྐྱངས། ཁོས་གོང་མ་དང་བོད་སྡོད་ཨམ་བན་ཏཱ་ཞིན་
གཉིས་ལ་ལྷ་སར་བཅའ་སྡོད་རྒྱ་དཔོན་དམག་ཉུང་དུ་གཏོང་དགོས་པའི་རེ་བ་བཏོན་པས་
བོད་སྡོད་ཨམ་བན་དང་འབྲེལ་བ་ཇེ་སྡུག་སོང་བ་དང༌། ལོ་དེའི་ཧོར་ཟླ་བཅུ་
ཅུ་བའི་ཚེས་
ལོ་
9
109



ཤེས་རབ་ཀྱི་ཚོམས།
བཅུ་གསུམ་ཉིན་ཏཱ་ཞན་ཕུ་ཆེན ( 4%)དང་ཨབ་ཏུན( 1 fiy )གཉིས་ནས་ཝང་འགྱུར་
མེད་རྣམ་རྒྱལ་ཁྲོམ་གཟིགས་ཁང་དུ་གསོལ་སྟོན་གདན་ཞུས་ཐོག་ངོ་གཡོག་གསུམ་
བཀྲོངས་པས། ཝང་འགྱུར་མེད་རྣམ་རྒྱལ་གྱི་མགྲོན་གཉེར་བློ་བཟང་བཀྲ་ཤིས་དང་ཡ་
སོར་གཉིས་ཀྱིས་ཤེས་ཏེ་འཕྲལ་མར་བོད་དམག་ཁྲིད་དེ་ཏཱ་ཞན་གཉིས་དང་། རྒྱུའི་ཞི་དྲག་
མི་སྣ་བརྒྱ་ལྷག་དུས་གཅིག་ཏུ་ཁྲོམ་གཟིགས་ཁང་ཉེ་འགྲམ་དུ་རྐྱེན་ལམ་དུ་བཏང་བས་ས་
ཆ་དེར་ཐོག་མར་རྒྱ་འབུམ་སྒང་ཞེས་མིང་ཆ་
ང་ཆགས།
རྒྱལ་དབང་སྐུ་ཕྲེང་བདུན་པ་བསྐལ་བཟང་རྒྱ་མཚོ་མཆོག་ནས་མི་བསད་པ་ཚོའི་
སྒྲིབ་སྦྱོང་དུ་རྗེ་ཙོང་ཁ་བའི་སྐུ་བརྙན་སོར་ལྔ་བྱས་པ་འབུམ་གཅིག་བཞེངས་གནང་སྟེ་
མཆོད་རྟེན་ཐོག་བརྩེགས་ལྔ་ལྡན་པ་གསར་བཞེངས་མཛད། མཆོད་རྟེན་མཐའ་བཞིར་
ལྕགས་ཐག་གི་དྲིལ་བུ་ཡོད་པ། དེ་ལ་རླུང་བུས་བསྐུལ་ནས་སྒྲ་དབྱངས་གྲོང་ཁྱེར་གྱི་ཕྱོགས་
བཞིར་ཁྱབ་པ་དང་། ད་དུང་ལྷ་ཁང་ནང་ནས་དབུ་ཏོག་བར་སྐས་འཛེགས་ཏེ་འགྲོ་ས་ཡོད་
པས། རྒྱ་འབུམ་མཐོ་བའི་སྒང་ལ། །མཐོ་རིང་སྐས་འཛེགས་བཙུགས་བཞག །ཕྱོགས་བཞི་
གང་ནས་བལྟས་ཀྱང་། །སྙན་པའི་དྲིལ་བུའི་སྐད་རེད། །ཅེས་པའི་དམངས་གཞས་ཡོད།
དུས་རབས་བཅུ་དགུ་པའི་མཇུག་ཏུ་སྲིད་སྐྱོང་དེ་མོ་འཕྲིན་ལས་རབ་རྒྱས་གཙོ་
བོའི་བཞུགས་གནས་བསྟན་རྒྱས་གླིང་དུ་ཡོད་ཅིང་། ཤར་དུ་མཆོད་རྟེན་ཡོད་ན་ནུབ་ཀྱི་
གྲོང་སྟོང་ཞེས་མི་ལེགས་པར་བརྩིས་ནས་མཆོད་རྟེན་དེ་བཤིགས་ཏེ་ལམ་དཀྱིལ་དུ་སཙྪ་
ཁང་རིང་བོ་ཞིག་བསྐྲུན་ནས་ནང་བཞུགས་རྗེ་སྐུ་རྣམས་བཅུག མཆོད་རྟེན་གྱི་ཤུལ་དུ་
བསམ་ཡས་གཙུག་ལག་ཁང་ལ་དཔེ་བྱས་ནས་ལྷ་ཁང་སུམ་ཐོག་གསར་བཞེངས་དང་།
རྟེན་གཙོ་བྱམས་པའི་འཇིམ་སྐུ་ཉིས་ཐོག་སོགས་དང་། ཁོར་ཡུག་ཏུ་རྗེ་ཙོང་ཁ་བའི་སྐུ་
འབུམ་གཅིག་བཞེངས་པས་རྗེ་འབུམ་སྒང་ཞེས་གྲགས།
དེ་ལྟར་ཨམ་བན་གྱི་ཁྲག་དམར་དང་ཝང་འགྱུར་མེད་རྣམ་རྒྱལ་གྱི་ཁྲག་དམར་
གྱིས་བཤེར་བའི་ས་འདི་དེ་ལྟར་བསུབ་ན་ཡང་ཡིག་ཚང་ལས་ནམ་ཡང་བསུབ་ཐབས་མི་
འདུག ངས་གནས་འདི་ནས་སྔོན་གྱི་ལོ་རྒྱུས་དེ་དག་ལ་ཕྱིར་དྲན་བྱས་པ་ཡིན་མོད། ཡིན་
ན་ཡང་། ཁྲག་དམར་གྱིས་བཤེར་བའི་ས་གཞི་འདི་ནས་ངའི་སྨོན་ལམ་ཞིག་འདེབས་པ་
ལས་གཞན་ཅི་ཞིག་བྱེད་དམ།
ངོ་མ་ལོ་རྒྱུས་པ་དང་མཚན་ཉིད་རིག་པའི་སྐྱོ་གདུང་ནི་གཞན་གྱིས་མཚོན་ཐབས་
མེད་པ་ཞིག་རེད་ཨང་། དེ་རིང་ལྷ་ས་ན་སྐྱོ་གདུང་ལ་རོལ་བའི་སྐྱེས་པོ་ག་ཚོད་ཡོད་པ་ངས་
ཤེས་མ་སོང་།
110



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྒྱལ་རབས་ཤིག་བསྐྱངས་པའི་བོད་ཀྱི་དགོན་པ།
དཔལ་ལྡན་འབྲས་སྤུངས་དགོན་
ནོར་བུ་གླིང་ཀའི་ནུབ་ངོས་ཀྱི་རི་ཆེན་དགེ་འཕེལ་དབུ་རྩེའི་རི་གཤམ་དུ་བོད་ཀྱི་
གདན་ས་ཆེན་པོ་གསུམ་གྱི་ཡ་གྱལ་དཔལ་ལྡན་འབྲས་སྤུངས་དགོན་པ་གནས་ཡོད་ཅིང༌།
དགེ་ལུགས་པའི་ཆོས་སྡེ་ཆེ་ཤོས་ཡིན། དེ་ནི 1416 ལོར་འཇམ་དབྱངས་ཆོས་རྗེ་བཀྲ་ཤིས་
དཔལ་ལྡན་མཆོག་གིས་ཐོག་མར་ཕྱག་བཏབ། བོད་ཀྱི་རྒྱལ་རབས་ལས་གྲགས་པ་ཆེ་བའི་
དགའ་ལྡན་ཕོ་བྲང་ཡང་འདི་ནས་དབུ་བརྙེས་པ་རེད།
དེ་ཡང་རྗེ་དེས་ཐོག་མར་བྲག་ཐོག་ཁང་ཟེར་བར་ཟབ་མོ་ཆོས་ཀྱི་འཁོར་ལོ་བསྐོར་
ནས་བཞུགས། དེ་རྗེས་སྣེའུ་རྫོང་དཔོན་ནམ་མཁའ་བཟང་བོས་སྦྱིན་བདག་ཞུས་ཏེ་ཚོགས་
ཆེན་འདུ་ཁང་ཀ་བ་བརྒྱ་དང་བརྒྱད་ཡོད་པ་དང་། ཐོག་ཁར་བྱམས་ཁང་། གནས་བཅུ་ལྷ་
ཁང་། སྔགས་པ་གྲྭ་ཚང་བཅས་པ་བཞེངས། དེ་ནས་རིམ་བཞིན་རྒྱ་བསྐྱེད་ཀྱིས་ཐོག་མར་
གྲྭ་ཚང་བདུན་ཡོད་པ་ནི། བློ་གསལ་གླིང་། སྒོ་མང་། བདེ་ཡངས། ཤག་སྐོམ་རྒྱལ་བོའམ་
ཐོས་བསམ་གླིང་། འདུལ་བ། སྔགས་པ་གྲྭ་ཚང་བཅས་དང་། ད་དུང་ས་གནས་མི་འདྲ་བ་
ནས་ཡོང་བའི་དགེ་འདུན་ཆེས་མང་བས་སློབ་གཉེར་སོགས་བྱེད་སྐབས་སྟབས་བདེ་མེད་
པས་ཁང་ཚན་ཉི་ཤུ་རྩ་དྲུག་ཆགས་པ་དང༌། སྒོ་མང་གྲྭ་ཚང་ཁོ་ནར་ཁང་ཚན་བཅུ་དྲུག་
ཆགས་ཡོད།
རྗེ་ཙོང་ཁ་བ་ཆེན་པོའི་དངོས་སློབ་འཇམ་དབྱངས་ཆོས་རྗེ་བཀྲིས་དཔལ་ལྡན་
མཆོག་ནི་བོད་རབ་བྱུང་དྲུག་པའི་ས་ལུག་སྤྱི་ལོ 1379 ལོར་ལྷོ་ཁ་བསམ་ཡས་སུ་སྐུ་འཁྲུངས།
ལྷོ་ཁ་རྩེད་ཐང་དུ་རབ་ཏུ་བྱུང་། བླ་མ་སྐྱེས་ཆེན་དམ་པ་གཉལ་རྒོད་རིན་ཆེན་བསམ་གྲུབ་
དང་། ལྡན་མང་དཀོན་མཆོག་སེང་གེ མཁན་ཆེན་དཀའ་བཞི་བ། ཆོས་ཀྱི་རྒྱལ་བོ་ཙོང་ཁ་
111



ཤེས་རབ་ཀྱི་ཚོམས།
བ་ཆེན་པོ་སོགས་ནས་མདོ་སྔགས་གཞུང་ལུགས་ཀྱི་ཟབ་ཆོས་དུ་མ་གསན། གཞུང་ལུགས་
ཀྱི་པུ་ཏི་ཆེན་མོ་བརྒྱ་དང་སུམ་ཅུ་ལ་བཤད་པ་མཛད། མཁས་གྲུབ་ཀྱི་སློབ་མ་སྐད་གྲགས་
ཆེ་བ་མུས་སྲས་པ་བློ་གྲོས་རིན་ཆེན་སེང་གེ་དང་། ཉན་པོ་ཤཱཀྱ་རྒྱལ་མཚན། མཁན་ཆེན་
དཔལ་བློ་བ་སོགས་མང་བོ་འདུས།
དགུང་གྲངས་སོ་བརྒྱད་ནས་བདུན་ཅུ་བར་ལོ་སོ་གཉིས་བར་དཔལ་ལྡན་འབྲས་
སྤུངས་དགོན་དུ་མདོ་སྔགས་ཀྱི་ཆོས་གསུང་བཞིན་བཞུགས་ཤིང་། རྗེ་ཙོང་ཁ་བ་ཆེན་པོའི་
གསང་བའི་རྣམ་ཐར་གསོལ་འདེབས་དང་། ཤེར་ཕྱིན་གྱི་དོན་ལས་དང་བོ་བས་ཉམས་སུ་
ལེན་བདེ་བ་སོགས་ལྗགས་རྩོམ་མང་བོ་མཛད། མཐར་སྙན་པའི་གྲགས་པ་ས་གསུམ་ཀུན་
ཏུ་ཁྱབ། 1:|:49 ལོའི་ས་ག་ཟླ་བའི་ཚེས 18 ཉིན་སྐུ་གཤེགས།
འབྲས་སྤུངས་དགོན་པའི་ནང་རྟེན་གཙོ་བོ་ནི་སངས་རྒྱས་བཅོམ་ལྡན་འདས་ལ་
ཀླུའི་རྒྱལ་བོ་མ་དྲོས་པས་ཕུལ་བའི་དུང་དཀར་གཡས་འཁྱིལ་ཡིན་ཞིང་། དེ་ཡང་སངས་
རྒྱས་བཅོམ་ལྡན་འདས་ཀྱིས་མོའུ་འགལ་གྱི་བུ་ལ་གནང་སྟེ་ཁྱོད་ཀྱིས་འགོག་རིར་གཏེར་དུ་
སྦོས་ཤིག མ་འོངས་པ་ན་དགེ་སློང་པད་མའི་ངད་ལྡན་དེ་ཡི་ཚོགས་དུང་བྱེད་དོ་ཞེས་ལོ་
རྒྱུས་ཐོག་འཁོད་ཡོད། རྒྱལ་བ་ཆེན་པོ་ཙོང་ཁ་བས་དགའ་ལྡན་འགོག་པ་རི་ནས་གཏེར་
ནས་བཞེས་ཏེ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་ལ་གནང་བ་དེ་ཁྱོད་ཀྱིས་
ཚོགས་དུང་བྱེད། དགོན་མ་ལས་བུ་དགའ་བ་འོངས་ངེས་ཡོད་གསུངས། ཚོགས་དུང་
གཏེར་ནས་བཞེས་པའི་ཤུལ་ད་དུང་མཇལ་རྒྱུ་ཡོད།
དགོན་ཐོག་མར་ཕྱག་འདེབས་གནང་མཁན་འཇམ་དབྱངས་ཆོས་རྗེ་བཀྲ་ཤིས་
དཔལ་ལྡན་ཉིད་ཀྱི་སྒྲུབ་ཁང་རང་ཤོང་དུ་རྗེ་བཙུན་འཇམ་དབྱངས་རང་བྱོན་དང་།
གཙང་ཁང་དབུས་མའི་ནང་དུ་སྣེའུ་རྫོང་གིས་སྦྱིན་བདག་མཛད་ནས་བཞེངས་པའི་དུས་
གསུམ་སངས་རྒྱས་ཀྱི་ནང་རྟེན་ལ་སངས་རྒྱས་ཀྱི་རིང་བསྲེལ་རྟ་མགོ་མར་གྲགས་པ་བདུན་
དང་སངས་རྒྱས་གསེར་ཐུབ་ཀྱི་ཚེམས། རྒྱལ་བ་ཙོང་ཁ་བ་ཆེན་པོའི་ཚེམས། ལྷོ་བྲག་ཕྱག་
རྡོར་གྱི་དབུ་ལོ་སོགས་ངོ་མཚར་ཅན་མང་དག་བཞུགས་པའི་སྐུ་བྱིན་ཅན་སོགས་བྱིན་ཅན་
དུ་མ་དང་། དངུལ་གདུང་ལྷ་ཁང་དང་། གནས་བཅུ་ལྷ་ཁང་། བཀའ་འགྱུར་ལྷ་ཁང་།
112



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བསྐལ་བཟང་ལྷ་ཁང་སྔགས་ཁང་སོགས་སུ་སྐུ་གསུང་ཐུགས་རྟེན་བགྲང་ལས་འདས་པ་
ཡོད། ཆོས་སྡེ་ཆེན་པོ་དེར་དགེ་འདུན་བདུན་སྟོང་བདུན་བརྒྱའི་ཚད་གཞི་ཡིན་
ཡང 1959 ལོར་དགེ་འདུན་ཆིག་ཁྲི་ལྷག་ཙམ་ཡོད།
དགའ་ལྡན་ཕོ་བྲང་ཡང་འདི་ནས་ཚུགས་ཏེ་རྒྱལ་བ་དགེ་འདུན་རྒྱ་མཚོར་འབྲས་
སྤུངས་ཀྱི་སྣེ་གདོང་བའི་འཚེར་ཤག་རྡོ་ཁང་སྔོན་མོ་ཕུལ་རྗེས་དེའི་མིང་ལ་དགའ་ལྡན་ཕོ་
བྲང་ཞེས་བཏགས། རྒྱལ་དབང་ལྔ་བས་བོད་ཆོལ་ཁ་གསུམ་དབང་བསྒྱུར་རྗེས་དེ་སྲིད་
གཞུང་གི་མིང་དུ་བསྒྱུར།
བོད་ཟླ་བདུན་པའི་ནང་འབྲས་སྤུངས་ཀླུ་འབུམ་ཞེས་འབྲས་སྤུངས ས་ཚོགས་
་ཆེན་
འདུ་ཁང་ནུབ་ཏུ་ཀླུ་འབུམ་ཁང་ཞེས་དུས་རྒྱུན་དུ་མཇལ་ཁ་གཏོང་གི་མེད་པས། དེ་ཉིན་ལྷ་
ཁང་ཚང་མར་མཇལ་ཁ་གཏོང་སྲོལ་ཡོད། ཡང་འབྲས་སྤུངས་ཞོ་སྟོན་ཞེས་སྐད་གྲགས་
ཤིན་ཏུ་ཆེ་བ་ཡོད་པ་ནི་བོད་ཟླ་དྲུག་པའི་ཚེས་ཉེར་དགུ་ཉིན་བོད་ཀྱི་ས་གནས་སོ་སོའི་ལྷ་
མོའི་ཟློས་གར་འཕྱོངས་རྒྱས་སྤུན་བདུན་པ་དང་། ཡར་ལུང་བཀྲ་ཤིས་ཞོལ་བ། སྙེ་མོ་བྱ་སྒོ་
བ། ཐོན་པ་བ། སྣང་རྩེ་བ། རིན་སྤུངས། རྒྱལ་མཁར་ཆོས་རྫོང་བ། རྣམ་གླིང་ཤངས་གྲལ་
བཀྲ་ཤིས་རྩེ་བ། ལྷ་སའི་སྐྱོར་མོ་ལུང་བ། ཆུ་ཤུར་གྱི་ཤེལ་གྲོང་འབྲོང་རྩེད་སོགས་འཛོམས་
ནས་འབྲས་སྤུངས་དགའ་ལྡན་ཕོ་བྲང་ལ་གཟིགས་ཕུད་ཕུལ། ཚེས་སུམ་ཅུ་ཉིན་གྱི་སྔ་དྲོ་
ནམ་གསལ་ཙམ་ལ་འབྲས་སྤུངས་དགོན་པའི་རི་ལྡེབས་སུ་ཇོ་བོ་ཤཱཀྱ་ཐུབ་པ་གཙོ་འཁོར་
གྱི་གོས་སྐུ་བཀྲམ་པའི་སྐུ་མདུན་མཆོད་འབུལ་དང་། བསངས་གསོལ། དུང་རྒྱ་གླིང་དང་ལྷ་
མོའི་གཟིགས་ཕུད་ཕུལ་བ་སོགས་བྱེད་ཅིང་། ཞིང་འབྲོག་མང་ཚོགས་དང་ལྷ་ས་བ་སོགས་
ལྟད་མོ་བ་ཤིན་ཏུ་མང་བོས་གཟབ་འཕྱོར་གང་ལེགས་ཀྱིས་གོས་སྐུ་མཇལ་བ་དང་ལྟད་མོ་
ཤིན་ཏུ་ཆེ།
ཉིན་འདིར་འབྲས་སྤུངས་ལ་འགྲོ་བ་ནི་ཤིན་ཏུ་དཀའ་སྟེ། སྤྱི་སྤྱོད་རླངས་འཁོར་
ནང་དུ་མིས་འཚང་ཁ་ཤིན་ཏུ་ཆེ་ཞིང་འགྲོ་བར་སྟབས་བདེ་མིན་པས་བདག་སླར་ཡང་པོ་
ཏ་ལར་མཇལ་དུ་སོང་།
113



ཤེས་རབ་ཀྱི་ཚོམས།
བོད་ཀྱི་ཆབ་སྲིད་བློ་འདོན་པར་གྱུར་པའི་ཧོར་གྱི་སྲུང་མ།
—གནས་ཆུང་སྒྲ་དབྱངས་གླིང་།
འབྲས་སྤུངས་དགོན་པའི་གཤམ་ཙམ་ན་གནས་ཆུང་སྒྲ་དབྱངས་གླིང་གནས་ཡོད།
མིང་ཁ་ཚང་ལ་དབང་གྲགས་རོལ་བའི་དགའ་ཚལ་གནས་ཆུང་རྡོ་རྗེ་སྒྲ་དབྱངས་གླིང་ངམ་
གནས་ཆུང་གཡུ་ལོ་བཀོད་ཀྱང་ཟེར། འབྲས་སྤུངས་དགོན་ནས་མར་ཡོང་དུས་གཡོན་ངོས་
སུ་དགོན་དེ་ཆགས་ཡོད། དེ་འགྲོ་ཞོར་དུ་སོང་ཆོག་པས་ངེད་གཉིས་དེར་སོང་ནས་མཇལ་
སྐོར་བྱས།
ལོ་ཙཱ་བ་བེ་རོ་ཙཱ་ན་དེར་ཕེབས་སྐབས་སྒྲོ་སྡོང་གཅིག་ནས་ཆོ་འཕྲུལ་བསྟན། དེའི་
ཚུལ་སློབ་དཔོན་པད་མར་ཞུ་བས་མ་འོངས་པ་ན་གནས་དེར་དགོན་པ་ཞིག་ཆགས་པ་
དང་། ཤིང་དེ་པེ་ཧར་གྱི་བླ་ཤིང་དང་དེའི་འགྲམ་གྱི་མཚེའུ་དེ་པེ་ཧར་གྱི་བླ་མཚོ་ཡིན་
གསུངས། ལྷ་སྲས་མུ་ནེ་བཙན་པོས་དེར་དགོན་པ་ཞིག་བཏབ་ནས་དགེ་འདུན་བཞི་སྡེ་
བཙུགས། སྦ་དཔལ་དབྱངས་མཁན་པོར་བསྐོས། བསམ་ཡས་ནས་སྒྲོལ་མའི་སྐུ་བརྙན་
ཞིག་གདན་དྲངས་ནས་བཞུགས་པས་གནས་ཆུང་གཡུ་ལོ་བཀོད་དང་། བསམ་ཡས་གནས་
ལས་ཆུང་བས་གནས་ཆུང་བ་ཡིན་པས་གནས་ཆུང་ཞེས་གྲགས་སྐད།
ལོར་ཐོག་མར་སྡེ་སྲིད་འཕྲིན་ལས་རྒྱ་མཚོའི་སྐུ་དུས་སུ་ཕྱག་བཏབ། དགོན་པ་
དེ་མ་བཏབ་པའི་སྔོན་དུ་དེར་གནས་ཆུང་གི་ལྷ་ཁང་ཞིག་ཡོད། འོན་ཀྱང་གནས་ཆུང་
འདིར་ཇི་ལྟར་བྱུང་བའི་ཐད་ལ་བཤད་ཚུལ་མི་འདྲ་བ་དུ་མ་ཡོད།
བཤད་སྲོལ་ཞིག་ལ་སྔོན་གནས་ཆུང་ཆོས་སྐྱོང་གུང་ཐང་དུ་ཡོད། གུང་ཐང་བླ་མ་
ཞང་འགྲོ་བའི་མགོན་པོས་གསེར་ཁང་དགོན་པ་ནས་པེ་ཧར་གྱི་སྟེང་ལ་ཁྲོས་ཏེ་པེ་ཧར་
114



དེ
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྟེན་སྒམ་དུ་བསྡུས་ནས་ཆུ་ལ་བསྐུར། ཁོང་ཅིའི་ཕྱིར་ཁྲོས་པ་ཡིན་ནམ། ངག་རྒྱུན་ལ་གུང་
ཐང་དགོན་པ་འདེབས་དུས་གནས་ཆུང་གིས་རི་རྩེར་བཏབ་ན་ལེགས་ཞེས་བཤད་པར་མ་
གསན་པར་ཀླུང་ལ་བཏབ་པས་ལྷ་བཟོ་རྣམས་བསླུས་ནས་དགོན་པར་མེ་དགྲ་འབྱུང་བའི་
རྟེན་འབྲེལ་དུ་སྒོ་འཕྱོར་གྱི་ངོས་སུ་སྤྲེའུ་སྤོས་འཛིན་པ་ཞིག་འབྲི་རུ་བཅུག་པ་ལ་བརྟེན་
ནས་ཁྲོས་པ་ཡིན་སྐད། སྒམ་ཆུས་འཁུར་ནས་འབྲས་སྤུངས་ཀྱི་མདུན་དུ་སླེབས་སྐབས་
འབྲས་སྤུངས་བདེ་ཡངས་གྲྭ་ཚང་གི་མཁན་པོ་ལྕོག་པ་བྱང་ཆུབ་དཔལ་ལྡན་གྱིས་མཁྱེན་ཏེ་
གསོལ་དཔོན་ལ་དེ་རིང་མ་ཀིའི་ཆུ་ཁར་དངོས་པོ་ཁྱད་པར་ཅན་ཞིག་ཡོད། དེ་ཁ་མ་ཕྱེས་
པར་འཁྱེར་ཤོག་ཅེས་གསུངས། གསོལ་དཔོན་གྱིས་སྒམ་དེ་རྙེད་ནས་འཁུར་ཏེ་ད་ལྟའི་
གནས་ཆུང་གི་ལྟག་ཏུ་འབྱོར་སྐབས་སྒམ་ཇེ་ལྗིད་དུ་སོང་བས། ཡ་མཚན་ཏེ་ཁ་ཕྱེས་པས་
དེའི་ནང་གཞན་གང་ཡང་མེད་པར་བྱ་ཕུག་རོམ་ཞིག་སྡོང་སྟེང་དུ་འཕུར་བས། གསོལ་
དཔོན་གྱིས་དེ་མུར་མཁན་པོའི་བསླབ་བྱ་དྲན་ནས་བླ་མ་མཁྱེན་ཞེས་ངག་ཤོར་བས་ཕ་
བོང་དེར། བླ་མ་མཁྱེན། ཞེས་རང་བྱོན་ད་ལྟའང་མཇལ་རྒྱུ་ཡོད། དེ་ནས་གསོལ་དཔོན་
མཁན་པོའི་མདུན་དུ་སོང་ནས་གནས་ཚུལ་དེ་ཞུས་པས། མཁན་པོས་སྲུང་མ་དེ་འབྲས་
སྤུངས་དགོན་ནང་གནས་ན་ཤིན་ཏུ་ལེགས་ཀྱང་ད་གནས་ས་ཆུང་སོང་ཞེས་གསུངས་པས།
གནས་ཆུང་ཞེས་པའི་མཚན་དེ་ལྟར་བྱུང་ཞེས་གྲགས།
ང་ཚོས་ལོ་རྒྱུས་ལས་ཁུངས་འདེད་ཐུབ་པ་ནི་འཇམ་དབྱངས་ཆོས་རྗེ་བཀྲ་ཤིས་
དཔལ་ལྡན་གཞིས་ཀ་སྣེའུར་བཞུགས་སྐབས་མནལ་ལམ་དུ་དན་བག་བརྒྱུད་ཆོས་སྡེ་
འདེབས་དགོངས་སུ་ཕེབས་སྣང་ལ་ལྷ་གནམ་ཐེལ་དཀར་བོ་ཡིན་ཟེར་བ་ཞིག་གིས། ཁྱེད་
ཀྱིས་འདིར་ཆོས་སྡེ་ཞིག་ཐོབས་དང༌། ངས་ཁྱེད་ལ་བཙུན་པ་སྟོང་ཕྲག་གཅིག་འབུལ་ཟེར་
བ་ཞིག་བྱུང་བ་དེ་ཡིན་པས་འབྲས་སྤུངས་དགོན་ཐོག་མར་འདེབས་དུས་ནས་དགོན་དེའི་
སྲུང་མར་བསྟེན་ཡོད་པ་དེ་རེད།
འོ་ན་གནས་ཆུང་ཞེས་པ་དོན་དུ་ཆོས་སྐྱོང་ག་འདྲ་ཞིག་ཡིན། ཇི་ལྟར་བོད་ཀྱིས་
བསྟེན་པ་ཡིན་ནམ། དེ་ནི་ང་ཚོས་ཆེད་དུ་ཤེས་དགོས་པ་ཞིག་ཡིན། འདིའི་ཐད་དུ་ཕྱི་གླིང་
115



ཤེས་རབ་ཀྱི་ཚོམས།
བ་ཨ་ཅེ་ཁོ་བེ་ཚུ་ལགས་ཀྱིས《བོད་ཀྱི་ལྷ་འདྲེ༔ ཞེས་པར་གསལ་བོར་བཤད་ཡོད་ལ། ཧྥ་
རན་སིའི་ཨ་མེ་ཧད་ལེས་ཀྱང་ཞིབ་འཇུག་བྱས་ཡོད། འོན་ཀྱང་བོད་པ་ཚོས་ཁ་ཡ་བྱས་མི་
འདུག སླེའུ་ལུང་བཞད་པའི་རྡོ་རྗེས་གཏེར་མའི་བཞེད་ཚུལ་སྣ་ཚོགས་བཀོད་ནས་མགོ་བོ་
འཁྲུལ་བར་བྱེད།
སྤྱིར་ན་སྐུ་མོན་བུ་བུ་ཊ། གསུང་དགྲ་ལྷ་སྐྱེས་གཅིག ཐུགས་བརྒྱ་བྱིན་རྒྱལ་བོ། ཡོན་
ཏན་གནོད་སྤྱིན་ཤིང་བྱ། འཕྲིན་ལས་པེ་ཧར་རྒྱལ་བོ་སྟེ་རྒྱལ་བོ་སྐུ་ལྔ་དང་། སྐུ་བདུད་མོ་རོ་
ལངས། གསུང་མཛེས་བྱེད་པད་མ་སྐྱེས། ཐུགས་ཤན་ཏིང་རོ་ཟན། ཡོན་ཏན་གསེར་གྱི་སྤུ་
གྲི་མ། འཕྲིན་ལས་མགྲིན་བཟང་སྨིན་དཀར་ཏེ་བཙུན་མོ་ལྔ། སྐུ་བྱ་ཁྲི་མིག་གཅིག གསུང་
རྡོ་རྗེ་གྲགས་ལྡན། ཐུགས་བཀའ་ཡི་བྱ་ར་བ། ཡོན་ཏན་བྱ་རྒོད་ཐང་ནག འཕྲིན་ལས་པུ་ཏྲ་
ནག་པོ་སྟེ་ལྔ་བློན་པོ་ལྔ་ཡོད་པའི་རྡོ་རྗེ་གྲགས་ལྡན་ནི་བློན་པོ་ལྔ་ཡི་གྲས་ཏེ་དེ་དག་ངོ་བོ་
གཅིག་ཏུ་བཤད།
པེ་ཧར་འདི་བོད་ཀྱི་སྲུང་མ་སྤྱན་དྲངས་པའི་ལོ་རྒྱུས་བཀའ་ཐང་ཤེལ་བྲག་མ་ལས་
འབྱུང་སྟེ། རྒྱལ་བོ་ཁྲི་སྲོང་ལྡེ་བཙན་གྱིས་བསམ་ཡས་བཞེངས་ནས་གྲུབ་པའི་དུས། རྒྱལ་བོ་
དང་མཁན་པོ་སློབ་དཔོན་གསུམ་གྱིས་དཀོར་བདག་ཅིག་དགོས་པའི་གྲོས་བྱེད་དུས་
མཁན་པོས། བདུད་ལ་གཏད་ན་གསོད་པའི་རང་བཞིན་ཡིན། །གཟའ་གཏུམ་ཀླུ་གདུག་
བཙན་འཇམ་མ་མོ་འཇིགས། །ཞེས་གསུངས་པ་ལ། སློབ་དཔོན་པད་མས་མ་འོངས་པ་ན་
བོད་ལ་ཧོར་ཡུལ་གནམ་ཐེའུ་དཀར་བོའི་དམག་འོངས་ཏེ། བོད་ཐམས་ཅད་མངའ་འོག་
ཏུ་འཇུག་པས་ཧོར་གྱི་ཕོ་ལྷ་གནམ་ལྷ་བྱང་ཆུབ་ཡིན་པས་རྒྱལ་བོ་ཤིང་བྱ་ཅན་སྤྱན་དྲངས་
ནས་གཏད་ན་དེའི་དུས་གཙུག་ལག་ཁང་མི་འཇིག དེ་སྤྱན་འདྲེན་པ་ལ་བྷ་ཏ་ཧོར་གྱི་སྒོམ་
གྲྭ་བཅོམ་ནས་ཀ་ཅ་འཁྱེར་ཡོང་ན་དེའི་རྗེས་སུ་འབྲང་ནས་འོང་ངེས་ཅེས་གསུངས་པ་
བཞིན། རྒྱལ་བོས་དམག་མངགས་ཏེ་བྷ་ཏ་ཧོར་གྱི་སྒོམ་གྲྭ་བཅོམ། ཟས་ནོར་མང་བོ་སྤྱན་
དྲངས་ནས་ཡོང་བ་ལ་པེ་ཧོར་དེའི་རྗེས་སུ་འབྲངས་ནས་ཡོང་སྟེ། ལ་ལ་སྨྱོ་རུ་བཅུག ལ་ལ་
བརྒྱལ་དུ་བཅུག་པ་ལ་སློབ་དཔོན་པད་མས་དམ་ལ་བཞག་ནས་བསམ་ཡས་ཀྱི་དཀོར་
116



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བདག་ཏུ་བསྐོས།
འབྲས་སྤུངས་བདེ་ཡངས་མཁན་པོས་བསྟེན་པ་ནས་གནས་ཆུང་གི་གོ་གནས་ཇེ་
མཐོར་སོང་། རྗེས་སུ་དགའ་ལྡན་ཕོ་བྲང་གི་སྲུང་མར་གྱུར་ཏེ། གཞུང་ས་དགའ་ལྡན་ཕོ་
བྲང་གི་སྲུང་མ་དམར་ནག་གཉིས་ལས་དམར་བོ་གནས་ཆུང་ཆོས་སྐྱོང་དང་། ནག་པོ་
དཔལ་ལྡན་ལྷ་མོ་ཡིན། དེ་ཡང་རྒྱལ་དབང་དགེ་འདུན་རྒྱ་མཚོས་དཔལ་ལྡན་ལྷ་མོ་བསྟེན་
པ་དང་། རྒྱལ་དབང་ལྔ་བའི་དུས་དགའ་ལྡན་ཕོ་བྲང་ཐོག་མར་འབྲས་སྤུངས་སུ་ཆགས་
པས་གནས་ཆུང་བསྟེན་པ་ལས། རྗེས་དགའ་ལྡན་ཕོ་བྲང་རྩེ་པོ་ཏ་ལར་སྤོས་གནང་ཡང་
སྲུང་མ་དམར་ནག་གཉིས་བསྟེན་པ་ལ་འགྱུར་བ་བྱུང་མེད། དགའ་ལྡན་ཕོ་བྲང་ཚུགས་པ་
ནས་ཆོས་སྲིད་ཐད་ནས་ཐག་མི་ཆོད་པའི་གནད་དོན་རིགས་གནས་ཆུང་སྐུ་རྟེན་ལ་འདྲི་
སྲོལ་ཡོད།
གནས་ཆུང་དགོན་པའི་ས་འདིར་སྔོན་ཆད་གཡུ་ལོ་བཀོད་དང་སྒྲོ་སྡོང་ལྷ་ཁང་
ཞེས་པ་ཡོད་ཅིང་། གནས་ཆུང་དགོན་ནི་སྤྱི་ལོ 1681 ལོར་སྡེ་སྲིད་སངས་རྒྱས་རྒྱ་མཚོས་
བཏབ་པ་དང༌། སྐབས་དེར་དགེ་འདུན་བརྒྱ་ཕྲག་གིས་ས་དགེ་རྙིང་གསུམ་ཕྱག་བཞེད་
མཛད་ཀྱིན་བཞུགས།
སྔོན་འདུ་ཁང་ཀ་བ་བཅུ་དྲུག་གི་གཙང་ཁང་དབུས་ནང་གསེར་ཟངས་ཀྱི་ཇོ་བོ་མི་
ཚད་སོགས་སྐུ་གསུང་ཐུགས་རྟེན་མང་བོ་ཡོད་མོད། རིག་གསར་སྐབས་ཡོད་ཚད་རྙིང་
བའི་གྲས་སུ་འཕངས་ནས་རྩ་མེད་དུ་བཏང་འདུག དུས་འདི་དག་ལ་བོད་ཀྱི་ལྷ་འདྲེ་
རྣམས་ཀྱི་མགོ་ལ་འཇིགས་པ་དམར་བོ་ཞིག་ཡོང་ཚོད་འདུག ཡིན་ན་ཡང་། ལྷ་འདྲེ་འདི་
དག་གིས་ཀྱང་ངང་ཐུང་མ་བྱས་པར་ཡུན་བསྲིངས་པས། དམར་སྲུང་དམག་འགྱོད་
བཤགས་བྱེད་མཁན་དང་ཁོང་ཚོས་ལྷ་རྟེན་བཤིག་པ་ལས་བྱུང་བའི་ཆོ་འཕྲུལ་གྱི་སྣང་བ་
བྱུང་བ་རྗེས་རབས་པ་རྣམས་ལ་འགྱོད་བཤགས་ཀྱི་ཚུལ་དུ་བཤད་འདུག
གནས་ཆུང་ཆོས་སྐྱོང་ནི་སྐུ་ཁོག་སེར་མོ་བ་ཞིག་ལ་སྐུ་ཕེབས་ཤིང་། གཞུང་གིས་
གནད་ཆེ་བའི་དོན་ཆེན་དང་། རྒྱལ་བ་སྐུ་ཕྲེང་རིམ་བྱོན་གྱི་ཡང་སྲིད་འཚོལ་བ་སོགས་
117



ཤེས་རབ་ཀྱི་ཚོམས།
གནས་ཆུང་ཆོས་སྐྱོང་གི་བཀའ་ལུང་ཇི་ཕེབས་ལ་བརྟགས་པ་བྱེད་སྲོལ་ཡོད་སྟབས་སྐུ་ཁོག་
ལའང་ཏ་བླ་མ་ཞེས་དགོན་ནང་གི་དབུ་གནས་མཐོ་ཤོས་ཡིན་པས་མ་ཚད་གཞུང་ས་དང་
འབྲས་སྤུངས་སོགས་ལའང་དབུ་གནས་མཐོན་པོ་ཡོད།
ད་ལྟ་སྔོན་གྱི་འདུ་ཁང་ཐོག་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་
གནང་བ་དང་། གསར་བཞེངས་གནང་བའི་གུ་རུ་སྣང་སྲིད་ཟིལ་གནོན་ཐོག་སོ་གསུམ་
ལྡན། སྔོན་པེ་ཧར་གནས་པའི་སྒྲོ་སྡོང་གི་རྩ་བ། ལྷག་ཏུ་འདུ་ཁང་དང་རྭ་སྐོར་ནང་ལྡེབས་
རིས་རྙིང་མ་མང་བོ་སོགས་མཇལ་རྒྱུ་ཡོད། དགོན་དེར་གནས་ཆུང་སྤྲེལ་ཟླ་ཞེས་ལོ་འཁོར་
བཅུ་གཉིས་ཀྱི་སྤྲེལ་ལོར་བརྟན་མ་དང་གནས་ཆུང་ཆོས་སྐྱོང་དགའ་གདོང་ཆོས་སྐྱོང་
བཅས་དབུ་བཞུགས་ཐོག་ཉེ་འཁོར་གྱི་ལྷ་དབབ་རྒྱུ་ཡོད་པ་རྣམས་དངོས་ཡིན་མིན་ལྷ་
བསྡུར་བྱས་ཏེ་ལྷ་ངོ་མ་མིན་ན་ཉིན་འདིར་འབེབ་མི་ཐུབ་ཅེས་ཟེར།
གནས་ཆུང་གི་འོག་ཙམ་ན་དན་བག་རིན་ཆེན་སྒང་གི་གྲོང་སྡེ་ཡོད་པ་དང་། གྲོང་
སྡེ་དེའི་ནང་སྐད་གྲགས་ཆེ་ཤོས་ནི་བསྟན་མའི་གཟིམ་ཁང་ཞེས་ལྷ་ཕེབས་མཁན་གྱི་གཟིམ་
ཤག་གཅིག་ཡོད་པས་དེ་སྔ་བོད་བཀའ་ཤག་སྲིད་གཞུང་གི་རིམ་བཞིའི་གོ་གནས་ཡོད་པ་
དང་། གཙོ་བོ་འབྲས་སྤུངས་དགོན་པའི་བསྟན་སྲུང་བསྟན་མ་རྡོ་རྗེ་དྲག་མོ་དང་། བསྟན་
མ་རྡོ་རྗེ་གཡུ་སྒྲོན་མ་སོགས་ཕེབས་ཀྱི་ཡོད། སྐུ་རྟེན་བུད་མེད་ཡིན་པ་དང་། རྒྱལ་དབ་
འབྲས་སྤུངས་དགེ་འཕེལ་རི་ཁྲོད་དུ་ཕེབས་སྐབས་བསྟན་མའི་སྐུ་མདུན་དུ་བཅར་ནས་
མཇལ་དར་དང་ལྷ་རྫས་སོགས་གནང་སྲོལ་ཡོད། དེའི་ཤར་དུ་བཙན་ཁང་ཞིག་ཀྱང་ཡོད།
དེར་གནས་ཡོད་པ་མ་ཟད་ད་དུང་མཚོ་གླིང་ཡོད་ཚུལ་དང་། སྐད་ཐོས་མྱོང་བ། ལྕི་བ་
མཐོང་མྱོང་བ་སོགས་བརྗོད་སྲོལ་ཡོད།
སྐབས་འདིར་ངས་གནས་ཆུང་བོད་ཀྱི་ཆབ་སྲིད་བློ་འདོན་པར་གྱུར་པའི་ལོ་རྒྱུས་
ནང་བོད་ཀྱི་བསྟན་སྲིད་ལ་བྱས་རྗེས་གོང་འདྲ་ཞིག་བཞག་པ་ཤེས་འདོད་མོད། གནས་
མཇལ་བའི་ལམ་ཁར་ཞིབ་འཇུག་གི་ལས་སྟབས་མི་བདེ་བས་ཕངས་བཞིན་དུ་མི་བསྒྱུར་ཀ་
མེད་བྱུང་སོང་།
118



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སེ་ར་བབས་པ་ལྟ་བུའི་མཁས་པའི་གདན་ས།
སེ་ར་ཐེག་ཆེན་གླིང་།
སེ་ར་ཐེག་ཆེན་གླིང་དེ་ནི་ལྷ་ས་གྲོང་ཁྱེར་གྱི་བྱང་ཕྱོགས་རྒྱབ་རི་རྒྱལ་མཚན་གྱི་
དབྱིབས་འདྲ་བའི་རི་གཤམ་དུ་གནས་ཡོད་ཅིང་། དེ་ཡང་རི་བོ་དགེ་ལུགས་པའི་དགོན་པ་
ཆེ་བ་སེ་འབྲས་དགེ་གསུམ་གྱི་ཡ་གྱལ་ཡིན་པ་སྟེ། 1419 ལོར་རྗེ་ཙོང་ཁ་བ་ཆེན་མོའི་ཕུལ་དུ་
བྱུང་བའི་དངོས་སློབ་བྱམས་ཆེན་ཆོས་རྗེ་ཤཱཀྱ་ཡེ་ཤེས་མཆོག་གིས་ཕྱག་བཏབ།
དགོན་པའི་ཉེ་འདབས་སུ་སེ་བའི་ཤིང་མང་བོ་ཡོད་པས་སེ་ར་ཞེས་འབོད། སེ་ར་
དགོན་པ་མ་བཞེངས་གོང་རྗེ་ཙོང་ཁ་བ་ཆེན་པོ་སེ་ར་ཆོས་སྡིངས་གླིང་དུ་ཆོས་ཀྱི་འཁོར་ལོ་
སྐོར་ཞིང་བཞུགས་སྐབས་གཟིགས་སྣང་ལ་ཤེར་ཕྱིན་གྱི་སྟོང་ཉིད་ཉི་ཤུའི་དོན་གསེར་ཡིག་
གཟུགས་སུ་ནམ་མཁའ་གང་བ་གཟིགས་པ་དེ་དག་རིམ་གྱིས་ཨ་ཡིག་རང་སྒྲ་སྒྲོག་པ་བཅུ་
གསུམ་དུ་གྱུར་ནས་སེ་རའི་ཕ་བོང་ཞིག་ལ་ཐིམ་པའི་རང་བྱོན་དེ་སེ་ར་བྱེས་ཀྱི་ཆོས་རའི་
ནང་ཨ་ཡིག་འབུར་དོད་དུ་ཡོད།
སེ་ར་ཐེག་ཆེན་གླིང་འདི་རྗེ་བདག་ཉིད་ཆེན་པོའི་བཀའ་བཞིན་བྱམས་ཆེན་ཆོས་
རྗེ་ཤཱཀྱ་ཡེ་ཤེས་ལ། སྣེའུ་རྫོང་དཔོན་ནམ་མཁའ་བཟང་བོས་སྦྱིན་བདག་ཞུས་ཏེ་ཕྱག་
བཏབ། ཐོག་མར་གཞི་རྒྱ་ད་ལྟ་ལྟ་བུ་མེད་ཀྱང་རིམ་བཞིན་ཚོགས་ཆེན་དང་། རྒྱ་གྲྭ་ཚང་
དང་།འབྲོམ་སྟེང་གྲྭ་ཚང་། སྟོད་པ་གྲྭ་ཚང་། སྨད་པ་གྲྭ་ཚང་བཅས་གྲྭ་ཚང་བཞི་ཚང་བ་
དང་ཁང་ཚན་སོ་གསུམ་བྱུང་། རྗེས་སུ་བོད་རབ་བྱུང་བཅུ་གཉིས་པའི་ནང་རྒྱལ་བོ་ལྷ་
བཟང་ཁང་གི་སྐབས་ཚོགས་ཆེན་འདུ་ཁང་གསར་བཞེངས་དང་། དེ་ནས་བྱེས་གྲྭ་ཚང་
དང་སྔགས་པ་གྲྭ་ཚང་སོགས་གསར་འཛུགས་མཛད། ཕྱིས་སེ་ར་ཐེག་ཆེན་གླིང་གི་དགོན་
དུ་བྱེས་སྨདེ་སྔགས་གྲྭ་ཚང་གསུམ་དུ་འདུས།
བྱམས་ཆེན་ཆོས་རྗེ་ཤཱཀྱ་ཡེ་ཤེས་མཆོག་བོད་རབ་བྱུང་དྲུག་པའི་སྤྱི་ལོ ལོར་
1354
119



1408
1429
ཤེས་རབ་ཀྱི་ཚོམས།
འཁྲུངས། རྗེ་ཙོང་ཁ་བ་ཆེན་པོ་རྩ་བའི་བླ་མར་བསྟེན་ནས་བཀའ་ཆོས་མང་བོ་གསན། རྗེ་
ཙོང་ཁ་བ་ཆེན་པོའི་གྲགས་པ་ས་གསུམ་ཀུན་ཏུ་ཁྱབ་པས། བོད་རབ་བྱུང་བདུན་པའི་ས་བྱེ་
སྤྱི་ལོ
ལོར་མིང་
ང་རྒྱལ་རབས་ཀྱི་ཏཱ་མིང་གོང་མས་མི་སྣ་གསེར་ཡིག་པ་མངགས་ཏེ་རྗེ་
ཙོང་ཁ་བ་ཆེན་པོ་གདན་འདྲེན་ཐེངས་གཉིས་ཙམ་ཞུས་ཀྱང་རྗེ་ཙོང་ཁ་བ་ཉིད་མི་ཚོགས་
མང་བོའི་དཀྱིལ་དུ་ཕེབས་ཚེ་དབུ་སྙུང་བའི་རྐྱེན་གྱིས་ཕེབས་མི་ཐུབ་པའི་རྒྱུ་མཚན་ཞུས་
ནས་གོང་མ་མཆོག་ཐུགས་རྒྱ་མཚོ་ལྟར་ཟབ་པས་དགོངས་བཞེས་ཡོད་པའི་ཞུ་ལན་མཛད་
སྐུ་ཉིད་ཀྱི་ཚབ་ཏུ་བྱམས་ཆེན་ཆོས་རྗེ་ཤཱཀྱ་ཡེ་ཤེས 1:41ལོ་དང༌། སྤྱི་ལོ ལོར་ཐེངས
གཉིས་ནན་ཅིང་དང་པེ་ཅིང་ལ་ཕེབས། རི་བོ་རྩེ་ལྔར་ལྷ་ཁང་དྲུག་བཞེངས། པེ་ཅིང་དུ་ཧྥ་
ཡོན་སི： 1:23 )བྱ་བའི་ཆོས་སྡེ་བཏབ་སྟེ་ཡུན་རིང་བཞུགས། སྔ་རྗེས་ལོ་བཅུ་གཉིས་ཙམ་
བཞུགས་ཏེ་ཞྭ་སེར་གྱི་བསྟན་པ་རྒྱ་ཆེར་སྤེལ། གོང་མ་ཡུང་ལོ་ཉིད་ཀྱིས་ཀྱང་དབང་ཞུས་
གནང་ནས་བཀའ་ཆོས་མང་བོ་གསན་རྗེས་རྗེ་ཙོང་ཁ་བ་ཆེན་པོའི་དངོས་སློབ་བྱམས་ཆེན་
ཆོས་རྗེ་ཉིད་ལ་འདི་ལྟ་བུའི་སྐུ་ཡོན་ཡོད་པ་ན་རྗེ་ཙོང་ཁ་བ་ཆེན་པོ་ལ་སྨོས་ཅི་དགོས་ཞེས་
བསྔགས་པ་བརྗོད། གོང་མའི་དབུ་བླ་མཛད་དེ་ཞྭ་སེར་གྱི་བསྟན་པ་རྒྱ་ནག་དང་སོག་པོ་
སོགས་ལ་ཐོག་མར་རྒྱ་ཆེར་སྤེལ་བ་མ་ཟད་རྒྱ་བོད་གཉིས་ཀྱི་ལམ་བར་དུ་གནས་པའི་
དགོན་སྡེ་ཁག་དང་། དད་ལྡན་སྐྱེ་བོ་མཐའ་དག་ལ་རང་རང་གི་རེ་བ་དང་འཚམ་པའི་
བཀའ་ཆོས་དང་བཀའ་ལུང་རྒྱ་ཆེ་མཛད་ནས། སྐྱེ་བོ་ཐམས་ཅད་ཀྱི་ཡིད་ལ་བདུད་རྩིའི་
ཡོན་ཏན་སྟེར་བ་དང་སྦྲགས་དད་པའི་སྤུ་ལོང་གཡོ་བའི་ངོ་མཚར་རྨད་དུ་བྱུང་ངོ༌། །
གོང་མ་ཡུང་ལོ་མཆོག་ནས་ཐམས་ཅད་མཁྱེན་པ་བློ་གྲོས་ཆེན་པོ། ཀུན་གྱི་སྐྱོབ་པ་
བྱམས་པ་ཆེན་པོ། ཡངས་པའི་རྒྱལ་ཁམས་ཐམས་ཅད་བདེ་བར་སྦྱོར་བ། ཀུན་གྱི་གཙུག་ཏུ་
དབང་བསྐུར་བ། ནུབ་ཕྱོགས་ཀྱི་རྒྱལ་བའི་སྲས་པོ། སྐྱིད་པའི་རྒྱལ་སྲིད་མི་འགྱུར་བརྟན་
པའི་བླ་མ་ཆེན་པོ། ཏཱ་ཀོའུ་གོ་ཤི་བྱམས་ཆེན་ཆོས་རྗེ་ཞེས་མཚན་བསྟོད་དང་སྦྲགས་དབུ་ཞྭ་
ནག་པོ་དེ་རྒྱ་ནག་གི་བླ་ཆེན་ཏའོ་ཧྲི་ཞེས་པའི་དབུ་ཞྭར་དཔེ་བླངས་ནས་འཇའ་ས་དང་
ནང་རྟེན་སོགས་མང་བོ་ཕུལ་ནས་བསྟན་འཛིན་མཐའ་དག་གི་གཙུག་རྒྱན་དུ་མངའ་
གསོལ། བྱམས་ཆེན་ཆོས་རྗེ་ཤཱཀྱ་ཡེ་ཤེས་མཆོག་སྐུ་ཚེ་ཧྲིལ་བོར་འགྲོ་དོན་མཛད་པ་མ་ཟད།
རྒྱ་བོད་མི་རིགས་དབར་ཆོས་དང་། རིག་གཞུང་། ཆབ་སྲིད་བཅས་ཀྱི་ཐད་མཛའ་མཐུན་
120



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གྱི་འབྲེལ་ལམ་ཟབ་མོ་འཛུགས་པ་གནང་ནས་བླ་ན་མེད་པའི་མཛད་རྗེས་བཞག
དགུང་ལོ་གྱ་གཉིས་ལ་པེ་ཅིང་ནས་བོད་ལ་ཕེབས་པའི་ལམ་བར་
སྟེ 1435 ལོར་མཚོ་
མོ་མཁར་དུ་སྐུ་གཤེགས། དེ་ནས་བཟུང་བོད་ཟླ་ 10 པའི་ཚེས 24 དྲན་གསོའི་མཆོད་སྤྲིན་
ཕུལ་ནས་བཞི་མཆོད་ཕུལ་བའི་སྲོལ་དར།
དགོན་པ་འདིར་ཏཱ་མིང་གོང་མས་ནན་ཅིང་དུ་བརྐོས་ནས་ཕུལ་བའི་བོད་ཡིག་
བཀའ་འགྱུར་མཚལ་དཔར་དཔར་ཕུད་དང་། བྱམས་ཆེན་ཆོས་རྗེར་སྐུ་ཡོན་དུ་གནང་
བའི་ཐུབ་དབང་གི་ཞལ་ཐང་མཁའ་འགྲོ་བཀྲས་བཏགས་ཐོག་ཚད་མ། བརྒྱད་སྟོང་གསེར་
བྲིས་མ། གོང་མ་ཡུང་ལོས་ཕུལ་བའི་བརྙན་དཀར་ལས་བཞེངས་པའི་གནས་བརྟན་བཅུ་
དྲུག དགེ་སློང་མ་དཔལ་མོའི་ཐུགས་དམ་ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་བརྙན།
རྟེན་རྫས་དང་། སྐུ་གསུང་ཐུགས་རྟེན། རིག་གནས་དངོས་རྫས་བརྗོད་ཀྱིས་མི་ལང་
1705 ལོ་ནས་བཟུང་རྒྱལ་བོ་ལྷ་བཟང་ཁང་གིས་སྡེ་སྲིད་སངས་རྒྱས་རྒྱ་མཚོ་
བཀྲོངས་ཏེ་དེའི་སྡིག་བཤགས་སུ་སེ་ར་ཚོགས་ཆེན་གྱི་འདུ་ཁང་གསར་རྒྱག་དང་། གསེར་
ཟངས་ལས་གྲུབ་པའི་རྒྱལ་བ་བྱམས་པའི་སྐུ་བརྙན་ཐོག་སོ་གཉིས་ལྡན་མ་བཞེངས། སྐུ་
བརྙན་དེ་དེང་སང་མཇལ་རྒྱུ་ཡོད་ལ་སྐུ་ལུས་ལ་སོག་པོ་ཅིན་གར་དམག་དཔུང་གི་མེ་
མདའ་ཕོག་ཤུལ་ཡང་ཡོད། སེར་སྨད་གྲྭ་ཚང་གི་རྟེན་གཙོ་བོ་བསམ་ཡས་དགེ་རྒྱས་བྱེ་མའི་
གླིང་ནས་གདན་དྲངས་པའི་ཐུབ་དབང་གྲོང་ཁྱེར་མ། སེར་བྱེས་གྲྭ་ཚང་གི་རྟེན་གཙོ་རྟ་
མགྲིན་དང་ཕུར་བ་སོགས་བྱིན་ཅན་མང་།
སེ་ར་ལྔ་སྟོང་ལྔ་བརྒྱ་ཞེས་དགེ་འདུན་གྱི་འབོར་གྲངས་ཚད་གཞི་ཡོད་རུང༌། དོན་
དངོས་དེ་ལས་བརྒལ་ཡོད། སེ་ར་རི་ཁྲོད་ཀྱིས་བསྐོར་ཞེས་ཉང་བྲན་ཕུ་ཡི་འཇོག་པོ་རི་ཁྲོད་
ནས་ཤར་སྒར་བ་རི་ཁྲོད་བར་རི་ཁྲོད་ཆེ་ཆུང་བཅུ་གྲངས་ཙམ་ཡོད། བཤད་ཚུལ་འབྲས་
སྤུངས་འབྲས་དཀར་སྤུངས་པ་ལྟ་བུ་དང་སེ་ར་སེ་ར་བབས་པ་ལྟ་བུ་ཞིག་བཤད་སྲོལ་ཡོད།
འོན་ཀྱང་སེ་རའི་གོང་གི་ཕ་བོང་སེ་ར་བབས་ལྟ་བུ་དག་ལས་ཀྱང་མང་བའི་མཁས་པ་མང་
བོ་བྱོན་པ་ནི་བྱམས་ཆེན་ཆོས་རྗེ་རྒྱ་གོང་མའི་དབུ་བླ་བྱས་པ་ལས་ཀྱང་རླབས་ཆེ་བ་རེད།
121



ཤེས་རབ་ཀྱི་ཚོམས།
དགེ་ལུགས་པའི་མཛད་འཕྲིན་ཕྱོགས་མཐར་སྤེལ་བའི་རི་ཁྲོད།
སེ་ར་ཆོས་སྡིངས།
སེ་ར་ཆོས་སྡིངས་ནི་དགེ་ལུགས་པའི་དགོན་པ་སེ་འབྲས་དགེ་གསུམ་བཞིན་དུ་
མིང་གྲགས་ཆེ་བ་ཞིག་ཡིན་ལ་སེ་ར་དགོན་པའི་ཤར་ངོས་སུ་ཡོད། གནས་འདི་ནས་དགེ་
ལུགས་པའི་རྨང་འདིང་བའི་ཐུགས་སྨོན་ལྷུན་གྱིས་གྲུབ་པ་མ་ཟད། རྗེ་ཙོང་ཁ་བ་སྐུ་
གཤེགས་པའི་གནས་ཀྱང་རེད།
གནས་འདིར་ཁམ་བུ་སོགས་འབྲས་ལྡན་ཤིང་གིས་མཛེས་ཤིང་མེ་ཏོག་བཀྲ་ཞིང་
ཁུ་བྱུག་སོགས་འདབ་ཆགས་ཀྱི་དབྱངས་སྙན་སྒྲོག་པས་ཉམས་དགའ། དབྱར་བསིལ་ཞིང་
དགུན་དྲོ་བ་ལ་ཆུ་ལུས་བདེ་ཞིང་། དགེ་སྦྱོར་བསྒྲུབ་པ་བོགས་འབྱིན་པའི་དབེན་གནས་
ཁྱད་དུ་འཕགས་པ་ཞིག་ཡིན། ཡིན་ན་ཡང་། རྗེ་བླ་མ་འདིར་བཞུགས་ནས་མཛད་འཕྲིན་
རྒྱ་ཆེན་པོ་དེ་བསྐྱངས་པ་མིན་ན་ད་ལྟ་ལྟ་བུའི་གནས་ཁྱད་པར་ཅན་ཞིག་ཏུ་ཅིའི་ཕྱིར་གྱུར་
རམ་སྙམ་དུ་བསམ་བྱུང་། དེ་བས་སེ་རའི་དཔེ་ཆ་བ་རྣམས་ཆོས་སྡིངས་ཀྱི་བྲག་ཕུག་སོགས་
སུ་བློ་འཛིན་དང་གཞུང་ཆེན་དཔྱད་པ་བྱེད་པ་སོགས་ལ་བཟའ་བཏུང་འཚོ་གོས་ཀྱིས་
དབུལ་ཀྱང་ཅི་མི་སྙམ་པར་དཔེ་མཚམས་པ་རྒྱུན་མི་ཆད་སྐད།
རྗེ་བདག་ཉིད་ཆེན་པོ་སེ་ར་ཆོས་སྡིངས་སྒྲུབ་ཁང་སེར་བོར་སྐུ་མཚམས་བཅད་
རྒྱར་བཞུགས་ཏེ་དབུ་མ་རྩ་ཤེའི་རྣམ་བཤད་རིག་པའི་རྒྱ་མཚོ་བརྩམས་ཤིང་དྲང་ངེས་
ལེགས་བཤད་སྙིང་བོའང་གནས་འདིར་རྩོམ་པའི་དབུ་ཡང་འདི་ནས་བཙུགས་ཏེ་ར་ག་
བྲག་གི་དབེན་གནས་སུ་གྲུབ། ཁོང་གི་བསྟན་བཅོས་རྩོམ་པའི་བར་དུ་གསང་བ་འདུས་པ་
རིམ་ལྔ་གསལ་སྒྲོན་དང་། མ་རྒྱུད་རྫོགས་རིམ་འགའ་ཞིག་གསུངས།
ཉེ་འཁོར་གྱི་དགའ་སྐྱོར་ཟུལ་གསུམ་སོགས་སྡེ་སྣོད་འཛིན་པ་དྲུག་བརྒྱ་ཙམ་ལ་རྩ་
122



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཤེའི་རྣམ་བཤད་ཆེན་པོའི་བཤད་ལུང་རྒྱས་པ། དབུ་མ་རྩ་བ་ཤེས་རབ་དང་། དྲང་ངེས་
རྣམ་འབྱེད། བཞི་བརྒྱ་པ། གསང་སྔགས་ལམ་རིམ། རྩ་ལྟུང་རྣམ་བཤད། བླ་མ་ལྔ་བཅུ་བ་
སོགས་ཞིབ་པར་གསུངས་ཤིང༌། བྱང་ཆུབ་ལམ་གྱི་རིམ་པའི་ཁྲིད་རྒྱས་པ་གནང་། ཡང་
བྱམས་ཆེན་ཆོས་རྗེ་སོགས་ཆོས་སྡིངས་སུ་བཞུགས་པའི་འཁོར་ཚོགས་མང་བོ་ལ་དཔལ་
གསང་བ་འདུས་པའི་འགྲེལ་བ་སྒྲོན་གསལ་མཆན་བུ་དང་བཅས་པ་དང་བཤད་རྒྱུད་
འགའ་ཤས་ཀྱི་ལུང་། རིམ་ལྔའི་བཀའ་ཁྲིད། སྦྱོར་བ་ཡན་ལག་དྲུག་གི་ཁྲིད་རྒྱས་པ། དུས་
འཁོར་གྱི་འགྲེལ་ཆེན་དྲི་མེད་འོད་ཟེར་གྱི་བཤད་ཆོས་ཞིབ་པ། ནཱ་རོ་ཆོས་དྲུག དབུ་མ་
འཇུག་པ། ཚད་མ་རྣམ་འགྲེལ། བདེ་མཆོག་རྩ་བའི་རྒྱུད་སོགས་གནང་བ། རྩ་ཤེའི་འགྲེལ་
ཆེན་རིག་པའི་རྒྱ་མཚོ་གསུང་དུས་རྗེ་ཤེས་རབ་སེང་གེས་ང་ཡང་མཐར་གཏུགས་ན་མི་
འདུག་དགོངས་ཏེ་ཅུང་དངངས་པའི་ཚུལ་གྱིས་སྟོད་འགག་གི་སྣེ་མོ་ནས་འཆང་བར་
མཛད་པ་ལ། རྗེ་ཙོང་ཁ་བས་གཙང་སྣར་ཐང་བ་འདིས་ལྟ་བ་མཐར་ཐུག་པ་བརྙེས་སོང་
ཞེས་ཚོགས་ཀྱི་དབུས་སུ་གསུངས།
རྗེ་རིན་པོ་ཆེས་ཆོས་སྡིངས་སུ་མ་རྒྱུད་རྫོགས་རིམ་དཔྱིད་ཐིག་གསུངས་པའི་ཚེ་
གང་གསུངས་ཐམས་ཅད་རྒྱལ་ཚབ་དར་མ་རིན་ཆེན་གྱི་ཐུགས་སུ་ཆུད། དེ་མ་ཐག་ཟིན་
བྲིས་སུ་བཏབ་པ་རྫོགས་རིམ་དཔྱིད་ཀྱི་ཐིག་ལེའི་ཟིན་བྲིས་མཛད་ཡོད། གནས་དེར་རྗེ་
དངོས་སློབ་དང་བརྒྱུད་པའི་སློབ་མ་མང་བོ་ཉམས་བཞེས་མཛད།
མཁས་གྲུབ་རིན་པོ་ཆེར་རྗེ་བཙུན་རེད་མདའ་བ་ཆེན་པོས་ཁྱོད་ཙོང་ཁ་བ་དང་
མཇལ་ན་གཞན་དང་མི་འདྲ་བ་ཞིག་འོང་ཞེས་བསྐུལ་བ་བཞིན་མེ་ཕག་ལོར་འདིར་ཕེབས།
རྗེའི་སློབ་མ་རྣམས་ཀྱང་འདུལ་བ་ནས་གསུངས་པ་ལྟར་གྱི་ཀུན་སྤྱོད་ཞི་དུལ་གྱིས་ལུས་ཀྱི་
བ་སྤུ་གཟེངས་ཤིང་འཇིགས་ཞུམ་པར་གྱུར། རྗེ་ཙོང་ཁ་བས་སྔགས་ཀྱི་གདམས་པ་མང་བོ་
དང་གསང་བའི་རྣམ་ཐར་རྣམས་ལྐོག་ཆོས་སུ་གནང་ནས་ད་ཁྱོད་ལ་མན་ངག་རྣམས་
རྫོགས་པར་བཤད་ཡོད་པས་ང་ཡི་སྔགས་ཀྱི་ཡིག་ཆ་འདི་རྣམས་ཀྱིས་དཀའ་གནད་རྣམས་
་་ཟིན་བྲིས་ཐོབས་ལ་རང་ཡང་ཉམས་སུ་ལོངས། སྣོད་ལྡན་གྱི་གདུལ་བྱ་རེ་གཉིས་ཙམ་
བྱུང་ན་དེ་རྣམས་ལ་ཤོད། ངའི་མདོ་སྔགས་ཀྱི་བསྟན་བཅོས་འདི་རྣམས་ལ་དགོངས་
123



ཤེས་རབ་ཀྱི་ཚོམས།
འགྲེལ་རྣམ་དག་རྩོམས། ཁྱད་པར་ཟབ་མོ་དབུ་མའི་ལྟ་བ་དང་ངའི་སྔགས་ཀྱི་བསྟན་པ་
འདི་རྣམས་རྒྱས་པར་གྱིས་ཤིག་གསུངས་ནས་བསྟན་པ་ཡོངས་སུ་རྫོགས་པ་གཏད་དོ། །
རྗེ་ཤེས་རབ་སེང་གེས་ཀྱང་གནས་འདིར་རྗེ་བླ་མའི་དྲུང་དུ་བྱང་ཆུབ་ལམ་རིམ་གྱི་
དོན་རྣམས་ཉམས་ལེན་དུ་དྲིལ་བ་གསུང་བཤད་དང་བཅས་པ་གསན་པས་ཐུགས་རང་
དབང་མེད་པར་འཕྲོགས་ཏེ། བཤེས་གཉེན་བསྟེན་ཚུལ་ནས་ལྷག་མཐོང་ལ་སློབ་པའི་བར་
གྱི་ལམ་རྣམས་དམིགས་པའི་རིམ་པར་དྲིལ་ནས་ཐུགས་ཉམས་སུ་བཞེས་པས་ལམ་ཐུན་
མོང་བ་ལ་ཐུགས་ངེས་ཆེན་པོ་འཁྲུངས་ཤིང་། ལམ་རིམ་འཇམ་དཔལ་ཞལ་ལུང་ཡང་རྗེ་བླ་
མས་ཐད་ཀར་མཁས་གྲུབ་ཆེན་པོ་ཤེས་རབ་སེང་གེ་ལ་བརྒྱུད་པ་ཡིན།
མཁས་གྲུབ་ཆེན་པོ་ཤེས་རབ་སེང་གེ་ནི་བཀའ་བབས་ཀྱི་བུ་ཆེན་དྲུག་གི་གྲས་ནས་
དཔ ལ་གསང་བ་འདུས་པའི་འགྲེལ་པ་བཞི་སྦྲགས་དང་། གསང་བདེའི་བསྐྱེད་རྫོགས་
སོགས་ཀྱི་བཀའ་བབས་ཡིན་ལ། དེ་དུས་རྗེ་བདག་ཉིད་ཆེན་པོས་འགྲེལ་བ་བཞི་སྦྲགས་
ཕྱག་ཏུ་བསྣམས་ནས་ཁྱེད་ཅག་མཁས་པ་རྣམས་ཀྱི་ཁྲོད་ན་དཔལ་གསང་བ་འདུས་པའི་
རྒྱུད་ཀྱི་བཤད་སྲོལ་འཛིན་ནུས་པ་སུ་ཡོད་ཅེས་བཀའ་ལན་འགའ་ཞིག་བསྩལ་བ་ན།
མཁས་པ་གཞན་སུས་ཀྱང་ཞལ་གྱིས་བཞེས་མ་ནུས་པའི་ཚེ་རྗེ་ ཤེས་རབ་སེང་གེ་འདི་ཉིད་
ཀྱིས་དེ་ལྟ་བུ་བདག་གིས་བགྱིའོ། །ཞེས་ཞལ་གྱིས་བཞེས་པར་མཛད་པས་རྒྱལ་བ་ཙོང་ཁ་བ་
ཆེན་པོ་ཐུགས་ཤིན་ཏུ་དགྱེས་ནས་གསང་བ་འདུས་པའི་གསེར་སྐུ་ཁྱད་འཕགས་དང་།
འགྲེལ་བ་བཞི་སྦུགས་ཀྱི་གླེགས་བམ། གཏེར་ནས་བཞེས་པའི་དམ་ཅན་ཆོས་རྒྱལ་གྱི་ཞལ་
འབག་འཆམ་གོས་དབྱུག་ཏོ་སོགས་གནང་ནས་སྔགས་ཀྱི་བསྟན་པའི་བད
ས་ཀྱི་བསྟན་པའི་བདག་པོར་མངའ་
གསོལ་ཏེ། གཙང་ཕྱོགས་སུ་བྱོན་ལ་རྒྱུད་ཀྱི་འཆད་ཉན་མཛོད་དང་། གནོད་སྦྱིན་མ་ཆེན་
མོ་ཞིག་གིས་སྦྱིན་བདག་གཙོ་བོ་བྱེད་པར་འདུག་ཅེས་ལུང་བསྟན་ཡང་གནང་།
དེ་ལྟར་རྗེ་རིན་པོ་ཆེས་རྗེ་བཙུན་ཤེས་རབ་སེང་གེ་ལ་ཕ་རྒྱུད་གསང་བ་འདུས་པ་
དང་། མ་རྒྱུད་འཁོར་ལོ་སྡོམ་པ་གཉིས་ཀྱི་རྒྱུད་འགྲེལ་དང་། བསྐྱེད་རྫོགས་ཀྱི་ཁྲིད་རྣམས་
རྒྱུན་མི་ཉམས་པར་བྱ་བའི་ཕྱིར་རྒྱུད་གྲྭ་འཛུགས་དགོས་པའི་བཀའ་ཕེབས་པ་ལྟར་མཁས་
གྲུབ་ཆེན་པོ་ཤེར་སེང་པས་བསྐྱེད་རྫོགས་ཀྱི་ཁྲིད་ཆེན་བརྒྱད་དང་དེའི་སྟེང་ལམ་རིམ་གྱི་
124



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཁྲིད་དང་། དབུ་མ་ཐལ་འགྱུར་བའི་ལྟ་ཁྲིད་བཅས་ཁྲིད་ཆེན་བཅུ་འདེབས་པར་མཛད་
ཅིང་། རྒྱུད་ཀྱི་འཆད་ཉན་ཆེ་ཆེར་སྤེལ་ཏེ་དཔལ་ལྡན་སྨད་རྒྱུད་གྲྭ་ཚང་བཙུགས་ཤིང་། དེ་
རྗེས་ཤེར་སེང་གི་སློབ་མ་རྒྱུད་ཆེན་སྦྱིན་པ་དཔལ་བ་ལ་རྒྱུད་ཀྱི་འཆད་ཉན་གཏད། འདུལ་
ནག་པ་དཔལ་ལྡན་བཟང་བོས་གཙང་སྲིད་དུ་རྒྱུད་གྲྭ་བཙུགས་ནས་འདུས་པའི་བཤད་
སྲོལ་སྤེལ། པཎ་ཆེན་བཟང་བོ་བཀྲ་ཤིས་ཀྱིས་གཙང་གངས་ཅན་དུ་མདོ་སྔགས་ཀྱི་བཤད་
གྲྭ་བཙུགས། རྗེ་ཀུན་དགའ་དོན་གྲུབ་ཀྱིས་དཔལ་ལྡན་སྟོད་རྒྱུད་གྲྭ་ཚང་བཙུགས། དེ་དག་
ལས་བརྒྱུད་པའི་ཕྱོགས་མཐའ་ཀུན་ཏུ་དགེ་ལུགས་པའི་དགོན་པ་ཇི་སྙེད་ཅིག་རིམ་པར་
ཕྱག་བཏབ་ནས་མདོ་སྔགས་ཟུང་འབྲེལ་གྱི་བསྟན་པ་ཆེ་ཆེར་དར་བ་ཡིན་ནོ། །
དེ་ཡང་རྗེ་ཙོང་ཁ་བ་ཆེན་པོ་སེ་ར་ཆོས་སྡིངས་སུ་སྐུ་མཚམས་ཤིན་ཏུ་དམ་པར་
མཛད་པའི་སྐབས་སུ་གོང་མ་ཡུང་ལོས་གདན་འདྲེན་ཞུ་མི་མངགས་པར་ཕེབས་མ་ཐུབ་
རྐྱེན། སྐུ་ཚབ་ཏུ་བྱམས་ཆེན་ཤཱཀྱ་ཡེ་ཤེས་མངགས་གཏོང་མཛད་ཅིང་། གོང་མས་བྱམས་
ཆེན་ཆོས་རྗེ་ལ་རྒྱལ་བ་ཙོང་ཁ་བའི་བསྟན་པའི་སྙིང་བོ་རྣམས་དར་བ་ཞིག་བྱ་འདོད་པས་
མདོ་སྔགས་ཀྱི་ཆོས་སྤྱི་དང་ཁྱད་པར་རྒྱུད་སྡེ་བཞིའི་དཀྱིལ་འཁོར་ཆེན་པོ་རྣམས་སྒྲུབ་ཅིང་
མཆོད་པ་བྱེད་དགོས་གསུངས་ཤིང༌། བྱམས་ཆེན་ཆོས་རྗེ་ནས་གོང་མར་ཆོས་འབྲེལ་ཟླ་བ་
གསུམ་གྱི་རིང་རྒྱུད་སྡེ་བཞིའི་ལྷ་ཚོགས་ཀྱི་སྒྲུབ་མཆོད་མཛད་པར་སྤྲིན་མེད་ཀྱི་ནམ་མཁའ་
ལས་ལྷའི་མེ་ཏོག་གི་ཆར་འབེབས་པ་དང་། ལྷའི་རོལ་མོ་གྲགས་པ།འཇའ་རིས་སུ་དབྱིབས་
རྒྱལ་མཚན་དང་རྡོ་རྗེ། འཁོར་ལོ། པད་མ། སྣ་ཚོགས་རྡོ་རྗེ་ཤར་བ་རྣམས་ཀུན་གྱིས་མངོན་
སུམ་དུ་མཐོང་ཞིང་། གོང་མའི་རྨིས་ལྟས་བཟང་བ་དང་། བྱམས་ཆེན་ཆོས་རྗེ་རང་ཉིད་
ཀྱང་དཀྱིལ་འཁོར་ལྷ་ཚོགས་ཀྱི་ཞལ་ཡང་ཡང་གཟིགས་པ་དང་།བདེ་མཆོག་འཆི་བ་ཐར་
བྱེད་ཀྱི་དབང་བསྐུར་ནས་བུམ་པ་གོང་མའི་སྤྱི་བོར་བཞག་པས་བདུད་རྩིས་བུམ་པ་གང་
སྟེ་འཕྱུར་བ་དང་ཚེ་རིལ་འོད་འཚེར་བ་སོགས་ཀྱི་གྲུབ་རྟགས་མང་བོ་བསྟན། གོང་མ་ཆེན་
པོ་ཐུགས་དད་ཚད་མེད་སྐྱེས་ཏེ་གསེར་གྱི་འཁོར་ལོ་ཡོད་པའི་ཐམ་ཀ་དང་འབུལ་བ་ཚད་
མེད་བཅས་གནང་སྟེ་བསྔགས་བརྗོད་གཟེངས་བསྟོད་མཛད།
དེ་ནས་ཕྱིར་ཕེབས་ཏེ་སེ་ར་ཆོས་སྡིངས་སུ་རྗེ་ཙོང་ཁ་བ་འཁོར་དང་བཅས་པ་ལ་
125



ཤེས་རབ་ཀྱི་ཚོམས།
བསྙེན་བཀུར་རྒྱ་ཆེར་མཛད་ཅིང་སླར་ཡང་རྗེ་བླ་མ་ལས་གསུང་གི་ཟབ་ཆོས་མང་དུ་
གསན། དེ་སྔོན་རྩ་ཤེའི་ཊིཀ་ཆེན་མཛད་སྐབས་ཤེར་ཕྱིན་གྱི་ཡི་གེ་གསེར་ཞུན་གྱིས་བྲིས་པ་
བར་སྣང་གང་བ་ཨ་བཅུ་གསུམ་དུ་གྱུར་ནས་ཆོས་སྡིངས་འདབས་ཀྱི་བྲག་ལ་ཐིམ་པའི་ཚེ་
དེ་ན་ཐེག་ཆེན་བཤད་སྒྲུབ་མ་ལུས་པ་འདུ་བའི་སྡེ་ཞིག་འབྱུང་བར་ལུང་བསྟན་པ་ལྟར།
རིན་པོ་ཆེ་སྟོད་ལུང་གི་ཆབ་ཚ་ནས་ལྷ་སར་བྱོན་པའི་སྐབས་བྱམས་ཆེན་ཆོས་རྗེས་སེ་ར་
ཆོས་སྡིངས་སུ་སྤྱན་དྲངས་ཏེ་བསྙེན་བཀུར་ཕུལ། དེའི་ཚེ་རྗེ་བླ་མས་བྱམས་ཆེན་ཆོས་རྗེ་ལ་
སེ་རར་དགེ་འདུན་གྱི་སྡེ་བཙུགས་ནས་ཤིང་རྟ་ཆེན་པོའི་གཞུང་ལུགས་རྣམས་ལ་འཆད་
ཉན་གྱི་བསྟན་པ་རྒྱ་ཆེར་སྤེལ་དགོས་པ་དང་། རྒྱུད་སྡེའི་འཆད་ཉན་རྐང་ཚུགས་པ་ཞིག་
བྱེད་དགོས་པའི་སློབ་སྟོན་རྒྱས་པ་གནང་། བྱམས་ཆེན་ཆོས་རྗེ་ནས་རྗེ་རིན་པོ་ཆེའི་བཀའ་
བཞིན་གཞི་འདུལ་བའི་བསླབ་ཁྲིམས་རྣམ་པར་དག་པ་ལ་བརྟེན་ཏེ་དཔལ་གསང་བ་
འདུས་པ་དང་། བདེ་མཆོག་གི་རྩ་རྒྱུད་ལ་འཆད་ཉན་རྐང་ཚུགས་པའི་གྲྭ་ས་རྣམ་པར་དག་
པ་འཛུགས་པའི་ཞལ་བཀོད་མཛད་ཅིང་། ཆོས་དཔོན་བསྐོ་བ་ལ་སོགས་པ་མཛད་ནས་
རྟེན་འབྲེལ་དུ་ཆོས་སྡིངས་སུ་གསོ་སྦྱོང་མཛད། རྒྱུད་ཀྱི་རྒྱལ་བོ་གཉིས་ཀྱི་དབུ་ནས་ཆོས་
ཐུན་རེ་གསུངས་པ་ལ་སོགས་པ་རྟེན་འབྲེལ་བསྒྲིགས་པར་མཛད་པའི་གོ་རིམ་བརྒྱུད་
ར་ཐེག་ཆེན་གླིང་བཏབ།
དེ་ནས་རིང་བོ་མ་ལོན་པར་མཉམ་མེད་ཙོང་ཁ་བ་ཆེན་པོ་སྐུ་གཤེགས་པར་བརྟེན་
སེ་ར་ཆོས་སྡིངས་སུ་བྱམས་ཆེན་ཆོས་རྗེ་རང་ཉིད་ཀྱིས་གཙོས་དགེ་འདུན་མང་བོས་གསང་
བདེ་འཇིགས་གསུམ་གྱི་དཀྱིལ་འཁོར་ཆེན་པོ་དག་ཞལ་ཕྱེ་ནས་ཕྱི་ནང་གསང་བའི་མཆོད་
པ་རྒྱ་ཆེན་པོ་ཕུལ་ནས་སྨོན་ལམ་རྒྱ་ཆེན་པོ་བཏབ། སེ་ར་ཐེག་ཆེན་གླིང་ཕྱག་བཏབ་པའི་
རྨང་གཞི་འདིངས་བར་མཛད། ཕྱི་ལོའི་དགོངས་རྫོགས་དུས་ཆེན་ཏེ། དགའ་ལྡན་ལྔ་
མཆོད་ཐོག་མ་དེ་ར་ཁ་བྲག་ཏུ་ཚོགས་ནས་རྗེ་བླ་མ་ལ་རྗེས་དྲན་ཞུས་པར་མེ་ཏོག་གི་ཆར་
བབས་པ་ལག་ཏུ་ལེན་རྒྱུ་ཡོད་པ་སོགས་བྱུང་ངོ་། །
1813 ཆུ་བྱ་ལོར་ཁྲི་ཆེན་བསྟན་པ་རབ་རྒྱས་ཀྱིས་འདིར་སྒྲུབ་པ་མཛད་དུས་གཟིམ་
ཁང་སེར་པོའམ་སྒྲུབ་ཁང་སེར་པོར་གྲགས་པའི་བྱིན་རླབས་ཁྱད་པར་ཅན་གྱི་གནས་དེར་
སེ་
མ་བརྒྱུད་དེ་སེ་
126



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གྱང་དུམ་ཞིག་ལས་མི་འདུག་པ་གཟིགས་ནས་གཟིམ་ཁང་ཀ་གཉིས་མའི་སྦུག་གི་རྩིག་
ཁོངས་སུ་སྔར་གྱི་གྱང་རོ་རྙིང་བ་བྱིན་ཅན་རྣམས་ནང་རྟེན་སྙིང་བོའི་ཚུལ་དུ་བཞུགས་པ
ལ་ལོགས་རིས་ཚོན་གྱིས་མཛེས་པར་བྱས། དེའི་ཤར་དུ་བདེ་ཡང་སླར་གསོ་མཛད་དེ་ཐོས་
བསམ་སློབ་གཉེར་འབད་པའི་དཔེ་ཆ་བ་དཔེ་མཚམས་དང་སྤོང་བ་བསམ་
པ་གཏན་པ་
རྣམས་རྒྱུད་སྡེ་ཅི་རིགས་པ་ལ་བརྟེན་པའི་མཚམས་བསྙེན་སྒྲུབ་མཛད་པའི་བཞུགས་ཡུལ་
ཆེས་འཚམས་ཤིང་ཡིད་དུ་འོང་བ་ཞིག་ཏུ་གྱུར།
དཔལ་ལྡན་རྒྱུད་སྨད་གྲྭ་ཚང་ལོ་ལྟར་དབྱར་ཟླ་དྲུག་པའི་ཚེས་ཤར་ལ་ཚལ་དུ་རྒྱུད་
པའི་ཆོས་ཐོག་ཉིན་བཅོ་ལྔ། དེ་ནས་འབྲས་སྤུངས་སུ་ཉིན་བདུན་ཚོགས་རྗེས། བོད་ཟླ་དྲུག་
པའི་གནམ་གང་ནས་བདུན་པའི་ཚེས་དྲུག་བར་སེ་ར་ཆོས་སྡིངས་རྒྱུད་ཁང་དུ་ཆོས་ཐོག་
འཚོག་དགོས།
ལྷག་པར་རིག་གསར་སྐབས་སྒྲུབ་ཁང་སེར་པོ་རྩ་མེད་དུ་བཏང་སྟེ། ཆོས་ཐོག་ཁང་
ལུག་རྫི་ར་རྗེ་སྡོད་གནས་སུ་གྱུར། 1981 ལོར་སེ་རས་སྒྲུབ་ཁང་སེར་བོ་སྔར་གྱི་དབྱིབས་ལྟར་
ཉམས་གསོ་མཛད་ཅིང་ཆོས་ཐོག་ཁང་དུ་ཡབ་སྲས་གསུམ་གྱི་སྐུ་བརྙན་གསར་བཞེངས་
དང་། རྗེའི་གསུང་ཆོས་ར་བར་གུར་ཕེབས་ཏེ་བཞུགས་ཁྲི་བཅས་ཉམས་གསོས་བྱ་བར་སེ་
ར་དགོན་ནས་ཀྱང་སྐུ་གཉེར་མངགས་གཏོང་སོགས་དོ་དམ་གནང་མུས་ཡིན།
དེ་བས་རི་ཁྲོད་འདི་ནི་དགེ་ལུགས་པར་མཚོན་ན་སེ་ར་ལས་ཀྱང་བྱིན་ཆེ་བའི་
གནས་ཤིག་ཡིན་ལ། དགའ་ལྡན་ལས་ཀྱང་མཛད་འཕྲིན་རྒྱས་པའི་གནས་ཤིག་ཀྱང་རེད།
ཡིན་ན་ཡང་། གནས་ཁྱད་པར་ཅན་འདིའི་སྒོ་ལ་ཟྭ་ཆེན་པོ་ཞིག་བརྒྱབས་ཏེ་ནང་དུ་མཇལ་
བར་འགྲོ་བའི་སྐལ་བ་འཕྲོག་པས། བདག་ཡུན་རིང་ཞིག་ལ་བསྡད་ཅིང་རྗེ་ཙོང་ཁ་བ་ཆེན་
པོ་དང་ལས་འབྲེལ་ཟབ་མོ་ཞིག་ཆགས་པར་སྨོན་ལམ་བཏབ་པ་ཡིན།
127



ཤེས་རབ་ཀྱི་ཚོམས།
རུས་སྦལ་གྱིས་འཁུར་བའི་རིག་པའི་ཕོ་བྲང་།
ཕ་བོང་ཁ།
རུ
ཕ་བོང་ཁ་ནི་ལྷ་ས་ནས་ཆེས་འགྲོ་འདོད་ས་ཞིག་སྟེ་ལྷ་ས་གྲོང་ཁྱེར་གྱི་བྱང་གི་ཉེ་
འགྲམ་ཉང་རའི་ཁུལ་དུ་ཡོད། གནས་འདིར་སློབ་དཔོན་ཐོན་མིས་བོད་ཡིག་གསར་བཏོད་
གནང་ནས་ཆོས་སྲིད་རིག་གནས་ཀྱི་སྒོ་མོ་ཕྱེས། འདིའི་མིང་ལ་ཕ་བོང་ཁ་དང་སྐུ་མཁར་མ་
རུ་ཟེར་ཞིང་བྱང་ཆུབ་ཤིང་གི་གནས་ཀྱང་ཟེར། བོད་ཀྱི་ལོ་རྒྱུས་དག་ལས་ཀྱང་བོད་ཡིག་
གསར་བཏོད་མཛད་སའི་གནས་ནི་ཕོ་བྲང་ཕ་བོང་ཁ་ཡིན་པ་མགྲིན་གཅིག་ཏུ་བཤད། ཕོ་
བྲང་དེ་ནི་རུལ་སྦལ་མོ་གན་རྐྱལ་དུ་བསྡད་པ་ལྟ་བུའི་རྡོ་ཕ་བོང་སྟེང་དུ་བརྩིགས་ཡོད་ཅིང་།
རུས་སྦལ་ཕོ་དེ་ཅུང་ཉེ་ས་ན་ཡོད་ཅིང་དེའི་སྟེང་དུ་མཆོད་རྟེན་ཞིག་བརྩིགས་འདུག
བདག་གི་སེམས་ནི་རྒྱང་རིང་ན་ཡོད་པའི་ཕ་བོང་ཁ་ལ་ཤོར་སོང་། དེ་ནི་དུས་
རབས་བདུན་པའི་ནང་ཆོས་རྒྱལ་སྲོང་བཙན་སྒམ་པོས་ཉང་རར་ཕོ་བྲང་བཞེངས་ཤིང་ལོ་
རྒྱུས་ཐོག་སྐད་གྲགས་ཡོད་པའི་ཕ་བོང་ཁའི་ཕོ་བྲང་དམར་བོ་སྟེ “སྐུ་མཁར་མ་རུ་་ ཞེས་པ་
དེ་རེད། ལྷ་ས་བའི་རྒན་པོ་རྣམས་ཀྱི་ངག་ན་ཕ་བོང་ཁའི་སྐོར་ལ་གཏམ་རྒྱུད་གསོན་ཉམས་
ལྡན་པ་མང་བོ་ཞིག་ཡོད་དེ། འོན་ཀྱང་རིག་གསར་གྱིས་སྐུ་མཁར་མ་རུ་དང་བཅས་གནའ་
བོའི་གཏམ་རྒྱུད་མང་བོ་རྩ་མེད་དུ་བཏང་།
ཉིན་ཞིག་གི་ཞོགས་པར་སྲོང་བཙན་སྒམ་པོ་དང་བློན་པོ་རྣམས་རྩེ་ཕོ་བྲང་གི་ཡང་
སྟེང་དུ་ཕེབས་ནས་ཕྱོགས་བཞིའི་ཡུལ་ལྗོངས་ལ་གཟིགས་ཞིབ་གནང་སྐབས་གློ་བུར་དུ་
བྱང་ངོས་ཀྱི་བདེ་མཆོག་རིའི་འདབས་ཀྱི་ལྗོན་ཤིང་སྔོན་པོའི་ཁྲོད་དུ་དངོས་པོ་ནག་རིལ་
ཆེན་པོ་ཞིག་ཡོད་པ་གཟིགས་ནས་དཔོན་བློན་ཐམས་ཅད་ངོ་མཚར་ཆེན་པོ་སྐྱེས། ཕྱི་ཉིན་
སྲོང་བཙན་གྱིས་བློན་པོ་འགའ་ཞིག་ཁྲིད་དེ་བདེ་མཆོག་རིར་ཕེབས། དངོས་པོ་ནག་རིལ་
དེ་ནི་ཐག་ཞགས་ཁ་ཤས་ཀྱིས་འཇལ་ཐུབ་ཙམ་ཡོད་པའི་རྡོ་ནག་རུས་སྦལ་འདྲ་བ་ཞིག་
128



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཡིན་པ་མཐོང་པས་སྲོང་བཙན་དགྱེས་ཏེ། “ངས་ས་འདི་ནི་ཁ་ཁུ་སིམ་པོ་ཞིག་འདུག་ལ་རྡོ་
ཡི་རུས་སྦལ་འདི་ཡང་ངོ་མཚར་ཅན་ཞིག་འདུག་པས་རྒྱ་གར་ནས་ཕེབས་གྲབས་ཡོད་པའི་
ཐུ་མི་ཨ་ནུ་ལ་ཕོ་བྲང་ཞིག་བཞེང་དགོས་ ཞེས་བཀའ་བསྩལ།
བཙན་པོས་བཀའ་ཕེབས་མ་ཐག་སྐུ་མཁར་མ་རུ་བཞེངས་པའི་འགོ་ཚུགས། དེ་
གའི་ལས་མི་ཚོས་བཙན་པོས་གཏན་འཁེལ་གནང་བའི་ཐིག་ཚད་ཐོག་རྩིག་རྨང་བརྐོས་པ་
དང་གྱང་བརྩིགས། དེའི་ཐོག་ཁྲོ་ཆུ་འཁོལ་མ་བླུགས་ནས་རྡོ་དང་རྩིག་ཁ་ཡུགས་གཅིག་ཏུ་
སྦྲེལ། དེ་ནས་རིམ་བཞིན་རྡོ་ནག་རུས་སྦལ་གྱི་སྒལ་སྟེང་དུ་རྩིག་པ་བསླངས་ནས་ཐོག་
བརྩེགས་དགུ་ཡོད་པའི་ཕོ་བྲང་ཞིག་མྱུར་ཏུ་བཞེངས། རྒྱང་ནས་མཐོང་སྐབས་རུས་སྦལ་
གསོན་པོ་ཞིག་གིས་མཆོད་རྟེན་ཆེན་པོ་ཞིག་སྒལ་བར་ཁུར་བ་དང་ཁྱད་མེད་མཐོང་ནས་
ཧ་ལས་འགྲོ།
ཕོ་བྲང་བཞེངས་རྗེས་ཐུ་མི་སམ་བྷོ་ཊ་མཆོག་ཕྱིར་ལྷ་སར་ཕེབས་ཏེ་སྲོང་བཙན་
སྒམ་པོའི་བཀའ་བཞིན་སྐུ་མཁར་མ་རུར་བཞུགས་ནས་བོད་ཀྱི་ཡི་གེ་གསར་བཏོད་བྱས།
སྲོང་བཙན་དགྱེས་ཏེ་ཐོན་མི་སློབ་དཔོན་དུ་བསྟེན་ནས་ཡི་གེ་བསླབས། བློན་པོ་རྣམས་སྐུ་
མཁར་མ་རུའི་ཐང་ཆེན་དུ་བསྐོངས་ནས་དགའ་སྟོན་རྒྱ་ཆེན་པོ་བྱས་ཏེ་བོད་ལ་རང་གི་ཡི་
གེ་ཡོད་པའི་ཉིན་དང་བོ་ཡིན་པའི་ཁྱབ་བསྒྲགས་བྱས།
བདག་གིས་རྡོ་ནག་གི་རུས་སྦལ་སྐུ་མཁར་མ་རུར་ཐོག་བརྩེགས་དགུ་ཡོད་པའི་ཕོ་
བྲང་ནི་སྔར་བཞིན་འགྱིང་ཡོད་པ་མཐོང་བས་སེམས་པ་ལྷོད་ལ་བབས་ཤིང་། སྐུ་མཁར་མ་
རུའི་ཉེ་འགྲམ་གྱི་རིགས་གསུམ་མགོན་པོ་ལྷ་ཁང་ནང་སྲོང་བཙན་སྒམ་པོས་བོད་ལ་ཡི་གེ་
ཡོད་པའི་ཁྱབ་བསྒྲགས་གནང་ཉིན་བྲིས་གནང་བའི་ཕྱག་བྲིས་ཕྱག་བསྟར “མ་ཎི་ཡིག་
དྲུག དེ་མཐོང་ཞིང་འདི་ནི་བོད་ཀྱི་ཆོས་སྐལ་དུ་གྲགས་པ་བཞིན་བོད་ལ་སངས་རྒྱས་ཀྱི་
བསྟན་པའི་ཐོག་མར་བྱུང་བ་ཡིན་པས་དབང་མེད་སེམས་པ་དགའ་ཞིང་སྐྱོ་བར་གྱུར།
སྐུ་མཁར་མ་རུའི་སྟེང་ནས་ལྷ་ས་ལ་རྒྱང་ལྟ་བྱས་ན་ཕོ་བྲང་པོ་ཏ་ལ་ངང་གིས་མིག་
ལམ་དུ་མངོན་ཡོང་ལ། ཕོ་བྲང་འདི་པོ་ཏ་ལའི་དཔུང་རྒྱབ་ཀྱི་ཚུལ་དུ་གནས་འདུག འདི་
ཇི་འདྲའི་དཔྱད་ལེགས་པོ་ཞིག་རེད། རིག་གནས་ཀྱི་དཔུང་རྒྱབ་མེད་པའི་རྒྱལ་རབས་
ཤིག་ཇི་ལྟར་གནས་ཨང་།
129



ཤེས་རབ་ཀྱི་ཚོམས།
སྐུ་མཁར་མ་རུ་ལས་བབས་ནས་རིགས་གསུམ་ལྷ་ཁང་གི་ཉེ་ཁུལ་དུ་གནས་པའི་ཆུ་
མིག་དྭངས་ཁྲུམ་ཁྲུམ་ཞིག་ཡོད་པ་དེ་འཐུང་བཞིན་ངལ་གསོ་ཅུང་ཟད་བྱས། གོ་ཐོས་ལྟར་
ན་ཆུ་མིག་རང་འདོན་ཟེར་བ་འདི་ནི་ལྷ་སའི་ཆུ་མིག་ཡག་ཤོས་ཏེ། སྔོན་སྲོང་བཙན་སྒམ་
པོ་ཐོག་མར་ཕེབས་སྐབས་ཞབས་འོག་ནས་རང་བཞིན་གྱིས་བརྡོལ་ཅིང་། མི་གཅིག་གིས་
བཏུང་ན་འདང་ཙམ་ཞིག་དང་མི་སྟོང་གིས་འཐུང་ཡང་འདང་བའི་ཁྱད་ཆོས་ལྡན་སྐད།
ཕ་བོང་ཁའི་དཀར་ཆག་ཏུ། རྒྱལ་བོ་སྲོང་བཙན་སྒམ་པོ་ཡབ་ཡུམ་རྣམས་ཀྱིས་
འདིར་སྒྲུབ་པ་མཛད་དུས་ཞག་གསུམ་ནས་འཕགས་མཆོག་རིགས་གསུམ་མགོན་པོ་ཅིག་
ཅར་དུ་ཞལ་གཟིགས་ཏེ་རྒྱལ་བོ་ཁྱོད་ཀྱིས་འདོད་དོན་ཐམས་ཅད་ཡིད་བཞིན་དུ་འགྲུབ་
པར་འགྱུར་རོ་ཞེས་གསུངས་ནས་རྡོ་ལ་ཐིམ་ནས་རྡོ་དེར་རང་བྱོན་དུ་ཕེབས་པ་ཕྱིས་ལྷ་
བཟོ་བས་གསལ་དུ་བཏང་། ད་ལྟའང་རིགས་གསུམ་ལྷ་ཁང་དུ་བཞུགས།
རྗེས་སུ་བཀའ་གདམས་པའི་དགེ་བཤེས་པོ་ཏོ་བའི་དངོས་སློབ་བྲག་དཀར་བ་
དང༌། ལྷག་པར 1619 ལོར་འཁོན་སྟོན་དཔལ་འབྱོར་ལྷུན་གྲུབ་སོགས་ད
གཉེན་རིམ་བྱོན་གྱིས་དར་རྒྱས་སུ་མཛད། དགེ་འདུན་བཞི་བརྒྱ་ཙམ་གྱི་ཆོས་སྡེ་བཙུགས།
རྒྱལ་དབང་སྐུ་ཕྲེང་ལྔ་བ་ངག་དབང་བློ་བཟང་རྒྱ་མཚོ་མཆོག་གིས་ཕོ་བྲང་སུམ་ཐོག་དང་།
འཁོན་སྟོན་རིན་པོ་ཆེའི་སྐུ་བརྙན་མི་ཚད་མ་བཞེངས།
བོད་རིག་གནས་ཀྱི་སྟེང་དུ་བདེ་སྡུག་ཇི་བཞིན་སྐུ་མཁར་མ་རུའི་མགོ་ལ་ཡིད་སྐྱོ་
བའི་གནས་ཚུལ་མང་བོ་ཐོན་ཡོད་དེ། གླང་དར་མས་བསྟན་པ་སྣུབ་སྐབས་ཕོ་བྲང་དགུ་
བརྩེགས་ཀྱང་མེར་བསྲེགས་ཤིང་། རིག་གནས་གསར་བརྗེའི་སྐབས་གཏོར་མོད། སྟབས་
ལེགས་པ་ཞིག་ལ་འདིའི་སྐུ་མང་ཆེ་བ་རྡོ་སྐུ་ཡིན་པས་སྣང་མེད་དུ་གཡུགས་འདུག དེ་དག་
ལས་ཀྱང་ཐོན་མིའི་ཡིག་ཕུད་ཡི་གེ་དྲུག་མ་རྩ་མེད་དུ་མ་སོང་བར་མཇལ་བའི་སྐལ་བ་བྱུང་
བར་དགའ་བ་དང་སྐྱོ་བ་གཉིས་ཀ་མཉམ་དུ་རྒྱས་བྱུང་།
ཕ་བོང་ཁ་ནས་ཕྱིར་ཡོང་དུས་དབང་མེད་དུ་གནས་དེར་ཡང་ཡང་བལྟ་དགོས་
བྱུང་སྟེ། གནས་དེ་ན་ངས་བློས་མི་ཐོངས་པའི་ཅི་ཞིག་ལུས་ཡོད་པ་འདྲ་ལ། ངའི་སྙིང་གི་
དུམ་བུར་གྱུར་པའི་སུ་ཞིག་གིས་བདག་ལ་སྐྱེལ་མ་བྱེད་པ་འདྲ།
130



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གོང་མའི་བཀའ་ཤོག་ཀྱང་མ་སླེབས་པའི་རི་ཁྲོད།
ར་ཁའི་བྲག་རི་ཁྲོད།
རེ་ཁའི་བྲག་རི་ཁྲོད་དེ་སེ་ར་དགོན་གྱི་རྒྱབ་རིའི་ཤར་ངོས་སུ་གནས་ཡོད་ཅིང་། དེ་
ཡང་ཐོག་མར་བོད་རབ་བྱུང་བདུན་པའི་མེ་ཕག་སྤྱི་ལོ་1407 ལོར་རྗེ་ཙོང་ཁ་བ་
ཁ་བ་ཆེན་པོ་
གནས་འདིར་སྒྲུབ་པ་མཛད་ནས་བཞུགས་ཤིང་དྲང་ངེས་ལེགས་བཤད་སྙིང་བོ་ཞེས་
བསྟན་བཅོས་རྨད་དུ་བྱུང་བ་དེ་བརྩམས་པས་སེ་ར་ཆོས་སྡིངས་ཇི་བཞིན་ཆེས་རྨད་དུ་
བྱུང་བའི་རི་ཁྲོད་ཅིག་ཡིན།
ངེད་གཉིས་སེ་ར་ཆོས་སྡིངས་ནས་དྲང་ཐད་དུ་སོང་བས་ལམ་ནོར་ཏེ་བྲག་ནང་
ནས་ཡར་འཛེགས། སེ་རའི་དུར་ཁྲོད་ཀྱི་ཐོད་མགོ་ནས་ལྟ་དུས་ར་ཁ་བྲག་ནི་རི་སྐེད་ན་
ཆགས་ཡོད་པ་མཐོང་། སྔོན་གནས་འདིའི་རྒྱབ་རིའི་རྩེ་མོར་ཆོས་རྒྱལ་དྲག་ཟེར་བ་བྲག་རི་
ཤིན་ཏུ་བརྗིད་ཆགས་ངོ་མཚར་ཅན་ཞིག་ཡོད་པ་དེར་རྗེ་ཙོང་ཁ་བ་ཆེན་པོ་རྫུ་འཕྲུལ་གྱིས་
བྲག་ཁའི་གསེབ་ཏུ་ཞག་བདུན་སྒྲུབ་པ་མཛད་ནས་བཞུགས། དམ་ཅན་ཆོས་ཀྱི་རྒྱལ་བོས་
རྗེ་བཙལ་ནས་དབུ་རྭས་བྲག་ཁ་གཤག་ནས་རྗེའི་ཞབས་ཞུ་གནང་། དེར་ཆུ་མེད་པས་
གཏེར་ཆུ་བཏོན་པར་ད་ལྟའང་ཆོས་རྒྱལ་གཏེར་ཆུ་ཟེར།
རྗེའི་སྒྲུབ་ཁང་ནང་ཨ་རང་བྱོན་དང་། ཨ་དགའ་བསོད་ནམས་ཀྱི་ཕྱག་རྗེས་ཡོད།
སྒྲུབ་ཁང་གི་འགྲམ་དུ་རྒྱལ་ཚབ་དར་མ་རིན་ཆེན་དང་། མཁས་གྲུབ་དགེ་ལེགས་དཔལ་
བཟང་མཆོག་གི་སྒྲུབ་ཁང་ཡོད་ཅིང་དེ་དག་གི་སྒོ་གླེགས་སུ་སོ་སོའི་མིང་བྲིས་འདུག སྒྲུབ་
གནས་དེ་དག་ནི་ད་ལྟ་སློབ་གཉེར་བ་ཕལ་བ་ཡང་སྡོད་མི་སྤྲོ་བ་ཞིག་ཡིན་པས་འདི་ཙམ་ལ་
བལྟས་ཀྱང་རྗེ་བླ་མར་དད་པ་དུང་ལྷང་ངེ་བ་ཞིག་དབང་མེད་དུ་སྐྱེས་འོང་།
སྐབས་འདིར་ངས་ཨ་རིག་དགེ་བཤེས་ཆེན་མོའི་གསུང་རྩ་ཆེན་ཞིག་སྟེ། རྗེ་བདག་
ཉིད་ཆེན་པོའི་རྣམ་ཐར་མཁས་གྲུབ་རིན་པོ་ཆེས་བསྐྱར་དུས་ན། མི་དམན་རྣམ་དཔྱོད་
131



ད་
ཤེས་རབ་ཀྱི་ཚོམས།
མཆོག་གིས་ལེགས་བསྡམས་ཤིང༌། །ནས། གཅིག་ཏུ་སྒྲུབ་ལ་དགྱེས་པ་དེ་རྨད་དོ། །ཞེས་
གསུངས་པ་རྗེའི་རྣམ་ཐར་འཆུག་མེད་ཡིན། རྗེ་བདག་ཉིད་ཆེན་པོ་གོང་མ་རྒྱལ་བོས་
གདན་དྲངས་ནས་ཁོའི་བླ་མ་བྱེད་དགོས་ཞུས་དུས། ངེད་ཁམས་མི་བདེ་ཞེས་སེ་ར་རྩེའི་
བྲག་སྲིབ་ལ་ཡིབ་ནས་སྐུལ་མ་ཚུགས། དེ་མིན་པ་རྒྱལ་ཚབ་མཁས་གྲུབ་གཉིས་ཀྱིས་མགོ་
བྱས་ས་རྙིང་ཀར་འབྲུག་དགེ་ལྡན་པའི་བླ་མའི་རིགས་སུ་ལའང་གོང་མས་དེ་འདྲ་ཞིག་
སྨྲས་ན་མ་གིར་མི་རྒྱུག་མཁན་མེད་ཅེས་གསུངས་པ་དེ་དྲན་བྱུང་།
ཇི་འདྲའི་བདེན་ཨང་། ཁོང་ཏཱ་མིང་རྒྱལ་བོས་གདན་འདྲེན་ཞུ་མ་ཐུབ་པའི་གནས་
དེ་ཡང་འདི་ཉིད་ཡིན་པས་འདི་ནི་རྗེ་བླ་མའི་ལོ་རྒྱུས་ལས་ངོམ་དུ་རི་བ་ཞིག་སྟེ་མཁས་པ་
ཆེན་པོ་དག་གི་རྣམ་ཐར་གླེང་དུས་རྒྱ་ནག་གོང་མའི་དབུ་བླ་ཡིན་པ་དེ་བླ་ན་མེད་པའི་
མཛད་པ་ཞིག་ཏུ་བྲིས་ཡོད་མོད། རྗེ་བླ་མས་དེ་ནི་དང་དུ་ལེན་མི་འདོད་པ་ཞིག་ཏུ་
དགོངས་ཡོད་པ་དེ་རེད།
སྐབས་དེའི་གནས་ཚུལ་དེ་རྗེའི་རྣམ་ཐར་དག་ཏུ་གསལ་བོར་བཀོད་ཡོད། ཁོང་
གིས་སེ་ར་ཆོས་སྡིངས་སུ་ཆོས་ཀྱི་འཁོར་ལོ་སྐོར་བཞིན་བཞུགས་པའི་ཉིན་གཅིག་གུང་རུ་
དགེ་སྦྱོང་སོགས་འགའ་ཞིག་ལ་གཞན་ལ་སྒྲོག་མི་རུང་བའི་ཞལ་ཏ་མཛད་དེ་རང་རེ་ལ་
བར་ཆད་ཀྱི་མཚན་མ་འགའ་སྣང་བས་ཟླ་འགར་གཞན་དུ་འགྲོ་དགོས་ཞེས་གསུངས་ནས་
མཚན་མོར་དཔོན་སློབ་གསུམ་གཞན་སུས་ཀྱང་མི་ཚོར་བར་བྱས་ནས་ར་ཁ་བྲག་ཏུ་བྱོན།
འཇམ་པའི་དབྱངས་ཀྱིས་དབུ་སེམས་ཀྱི་གྲུབ་མཐའི་གནད་གསུངས་པ་རྣམས་ཟིན་བྲིས་
སུ་བཏབ་ནས་ལེགས་བཤད་སྙིང་བོ་མཛད།
སྐབས་དེར་རྒྱ་ནག་ནས་གདན་འདྲེན་པའི་གསེར་ཡིག་པ་སེ་ར་ཆོས་སྡིངས་སུ་
སླེབས་པས་རྗེ་བླ་མ་གར་བཞུགས་མ་ཤེས་པས་ཡུན་རིང་བོར་འགོར། རྗེས་སུ་མི་ང་
དབང་
གྲགས་རྒྱན་དང་དཔོན་ནམ་མཁའ་བཟང་བོ་སོགས་ཀྱིས་ནན་གྱིས་ཞུ་བས་སེ་ར་ཆོས་
སྡིངས་སུ་ཕེབས་ནས་མཇལ་ཁ་གནང་ན་ཡང་མི་མང་བོར་ནམ་འཕྲད་ཀྱི་དུས་སུ་ནད་
དྲག་པོ་
པོ་འབའ་ཞིག་ཡོང་གསུངས་ནས་ཞལ་བཞེས་མ་གནང་མོད། སྐུ་ཚབ་ཅིག་གཏོང་
དགོས་ཞེས་ནན་ཞུ་བྱས་པར་བྱམས་ཆེན་ཆོས་རྗེ་ཚབ་ཏུ་མངགས།
1419 ལོ་ཟླ་བཅུ་བའི་ཚེས་ཉེར་ལྔ་ཉིན་རྗེ་ཙོང་ཁ་ཆེན་པོ་སྐུ་གཤེག– དེའི་ཕྱི་
132



མོ
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
1421) ལོར་རྗེའི་སྒྲུབ་ཁང་དེ་རང་དུ་དཔོན་ནམ་མཁའ་བཟང་བོས་བྱམས་ཆེན་ཆོས་རྗེ་
ཤཱཀྱ་ཡེ་ཤེས་མཆོག་གི་གཙོས་སྐྱེ་བོ་གྲངས་ལས་འདས་པ་སྤྱན་དྲངས་ནས་རྗེའི་དགོངས་
རྫོགས་ལྔ་མཆོད་ཀྱི་མཆོད་པ་གཟབ་རྒྱས་མཛད།
དེ་ནས་བཟུང་དགའ་ལྡན་ལྔ་མཆོད་ཀྱི་མཆོད་པ་དེ་ས་ཕྱོགས་ཀུན་ཏུ་ཁྱབ། དུས་
རབས་བཅོ་བརྒྱད་པའི་ནང་སྒྲུབ་ཁང་དགེ་ལེགས་རྒྱ་མཚོ་མཆོག་ནས་འདུས་སྡེ་གསར་
འཛུགས་མཛད། དེ་རྗེས་རྒྱལ་བ་སྐུ་ཕྲེང་བདུན་པའི་སྐབས་ཨ་དགའ་བསོད་ནམས་བཟང་
བོས་འཛིན་སྐྱོང་དར་རྒྱས་སུ་མཛད། འདུ་ཁང་ནང་རྟེན་གཙོ་ཤཱཀྱ་ཐུབ་པའི་སྐུ་བརྙན་
དང་། ཉེ་སྲས་བརྒྱད། རྗེ་ཡབ་སྲས་གསུམ་གྱི་སྐུ་བརྙན། རྗེ་རིན་པོ་ཆེ་ཡི་སྟོང་སྐུ། བཀའ་
འགྱུར་དང་གསུང་འབུམ་སོགས་མང་བོ་བཞུགས་ཡོད། ཡི་དམ་ཁང་དུ་ཙན་དན་གྱི་
འཇིགས་བྱེད། བདེ་མཆོག་སྐྱེས་བུ་གསུམ་གྱི་སྲུང་མ། ལྷ་མོ་སོགས་དང་། ལྔ་མཆོད་ཁང་དུ་
གནས་བརྟན་བཅུ་དྲུག་སོགས་ལི་མ་དང་འཇིམ་སྐུ་སོགས་མང་བོ་བཞུགས་ཡོད། སྔོན་
ཚད་དགེ་འདུན་ལྔ་བཅུ་བཞུགས་པར་བཤད།
འོན་ཀྱང་རིག་གསར་སྐབས་གཏོར་སྐྱོན་ཚབས་ཆེན་བྱུང་ཡོད་ཀྱང་། སྤྱི་
ལོ 1993 ལོར་མདོ་སྟོད་པ་སེར་བྱེས་ངག་དབང་གྲགས་པས་གཙོ་འགན་བཞེས་ནས་སྒྲུབ་
ཕུག་གི་མཐའ་སྐོར་གྱི་གྲྭ་ཤུག་དང་། འདུ་ཁང་ཐོག་བརྩེགས་ཅན་སོགས་གསར་བཞེངས་
མཛད། དགོན་བདག་སེ་ར་རྩེ་སྒྲུབ་ཁང་བླ་བྲང་སྟེ་ད་ལྟ་གནས་དེར་དཀོར་གཉེར་དང༌།
སྐབས་རེ་གནས་དེར་ངེས་མེད་ཀྱི་སྒྲུབ་པ་ཉམས་བཞེས་གནང་མཁན་ཡང་ཡོད་ཟེར།
རྒན་པོ་ཨག་ཚོམ་དཀར་བོ་ཅན་ཞིག་གིས་འདུ་ཁང་ཞིག་སྒོ་ཕྱེས་ཏེ་མཇལ་ནས་གྲྭ་
ཤག་ཏུ་ཁྲིད་ནས་ཇ་དྲངས། ཡིན་ན་ཡང་། ཁོ་ཡང་གནས་པ་ཞིག་ལས་རི་ཁྲོད་འདི་སྲུང་
མཁོན་མིན་ཟེར། ཇ་འཐུང་ནས་ངལ་ཅུང་གསོས་རྗེས་མར་ཀེའུ་ཚང་རི་ཁྲོད་དུ་འཐེན་
པའི་ལམ་དེར་ཞུགས་ནས་མར་བབས་པ་ཡིན། ཕྱི་མིག་ཅིག་ལྟ་དུས་ཉི་མ་རིའི་ཕང་བར་
བཞུད་པ་མཐོང་ཞིང་། ཁོང་གིས་ངེད་གཉིས་ལ་རྒྱང་སྐྱེལ་བྱེད་བཞིན་པ་མཐོང་།
133



ཤེས་རབ་ཀྱི་ཚོམས།
འགྲོ་ཐབས་མེད་པའི་བྲག་ངོས་ཀྱི་དགོན་པ།
--_ཀེའུ་ཚང་ཤར་ནུབ་རི་ཁྲོད།
ཀེའུ་ཚང་ཤར་ནུབ་རི་ཁྲོད་ དེ་དོག་སྡེའི་བྲག་རི་ཤིན་ཏུ་གཡང་གཟར་
གཟར་རྩེ་ལ་རྔམ་
བརྗིད་ལྡན་པའི་བྲག་གི་བང་ཁྲིའི་སྟེང་ན་གནས་ཡོད། ཀེའུ་ཚང་ཤར་རི་ཁྲོད་དེ་དུས་
རབས་བཅོ་བརྒྱད་པའི་ནང་སེར་བྱེས་བྱ་བྲལ་ཀེའུ་ཚང་འཇམ་དབྱངས་བློ་གསལ་མཆོག་
གིས་ཕྱག་བཏབ། རི་ཁྲོད་ཤིན་ཏུ་དབེན་པས་བླ་མ་རིམ་བྱོན་གྱི་ཐོས་བསམ་སྒོམ་གསུམ་
གནང་ས་ཁྱད་པར་ཅན་ཞིག་ཏུ་གྱུར། ད་ལྟ་ཅུང་བདེ་ས་ཞིག་ཏུ་ཆགས་ཤིང་རླངས་འཁོར་
ལམ་ཡང་དགོན་པའི་འདབས་བར་དུ་བཟོས་འདུག
ཡིན་ན་ཡང་། དགོན་པ་འདིར་སླེབས་དུས་མིག་ཟུང་དབང་མེད་དུ་གནའ་བོའི་
དགོན་ཤུལ་དེར་ཤོར་འགྲོ་ལ་དེ་ནི་གཡང་གཟར་གྱི་བྲག་ངོས་ན་ཆགས་འདུག་ཅིང་། ད་ལྟ་
ཞིག་རལ་དུ་གྱུར་པའི་རྩིག་པ་འགའ་རེ་བྲག་ངོས་གཡང་གཟར་ན་ཨུ་ཚུགས་ཀྱིས་འགྱིང་
འདུག དེ་ནི་གཡང་གཟར་ཆེ་བའི་བྲག་གི་བང་རིམ་དུ་བཞེངས་པའི་སྟེང་། རྩིག་པ་དྲང་།
ད་ལྟ་ལྟ་སྐབས་ཨར་ལས་བྱ་རྒྱུ་ཕར་ཞོག་གཡང་གཟར་མིག་གིས་བལྟ་མི་ནུས་པའི་རྔམ་
བརྗིད་དང་ལྡན་པ་ཞིག་ཡིན་པས་ཡ་མཚན་མི་སྐྱེས་ཀ་མེད་བྱུང་།
སྔོན་ཆད་དགེ་འདུན་བཅུ་སྐོར་བཞུགས་ཡོད་པ་དང་། ཕུར་ལྕོག་བླ་བྲང་ནས་
འཛིན་སྐྱོང་མཛད། ཀེའུ་ཚང་ནུབ་རི་ཁྲོད་དེ་དུས་རབས་བཅོ་བརྒྱད་པའི་ནང་ཀེའུ་ཚང་
སྐུ་ཕྲེང་དང་བོ་སེར་བྱེས་མཁན་ཟུར་བྱམས་པ་སྨོན་ལམ་མཆོག་གིས་ཕྱག་བཏབ། འདི་
གར་ཚལ་བ་བཀའ་བརྒྱུད་ཀྱི་བླ་ཆེན་ཞིང་བརྩོན་འགྲུས་གྲགས་པ་དང་། རྗེ་ཙོང་ཁ་ཆེན་
-..
ཀེའུ་ཚང་ཞེས་པ་ཕུག་པའི་དོན་ཡིན་ཟེར།
134



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པོའི་འོད་ཟེར་སྒྲུབ་ཕུག་ཡོད་པ་ཉམས་གསོ་མཛད་ནས་བཞུགས་པས་ན་འཇོག་པོ་བློ་
བཟང་རྣམ་སྒྲོལ་སོགས་ཞལ་སློབ་མང་བོ་བྱུང་ནས་དགེ་འདུན་གྱི་སྡེ་ཆགས་འདུལ་ཁྲིམས་
སློབ་གཉེར་སྤྱི་དང་། ཀེའུ་ཚང་སྐུ་ཕྲེང་རིམ་བྱོན་གནས་དེར་བཞུགས་ཏེ་སྒྲུབ་པ་ཉམས་
བཞེས་རྩེ་གཅིག་མཛད་ནས་བསྟན་པའི་མིག་རྒྱན་དུ་གྱུར།
གནས་དེའི་རྟེན་གཙོ་གསེར་ཟངས་ཀྱི་རྒྱལ་བ་བྱམས་པའི་སྐུ་ཐོག་ཚད་ཅན་དང་།
བྲག་ལྡེབས་སུ་ཐུབ་དབང་གི་སྐུ་བརྙན། འདུ་ཁང་ནང་ཇོ་བོ་ཤཱཀྱ་ཐུབ་པའི་སྐུ་བརྙན་དང་
ཉེ་བའི་སྲས་ཆེན་བརྒྱད། རྗེ་ཡབ་སྲས་གསུམ་གྱི་སྐུ་བརྙན། དགའ་ལྡན་གཟིམ་ཆུང་ཁང་གི་
ཤར་ངོས་སུ་བསྟན་འགྱུར་དང་། ནུབ་ངོས་སུ་བཀའ་འགྱུར། དེ་གཉིས་ཀྱི་དཀྱིལ་དུ་ཇོ་བོ་
བྱིན་ཅན་ཞིག་བཞུགས་ཡོད་པ་དེ་ནི་གོར་བོད་དམག་འཁྲུག་སྐབས་སྟོད་མངའ་རིས་
ཕྱོགས་ནས་སྐབས་དེའི་ཕར་རྒོལ་བར་ཞུགས་མྱོང་བའི་དགེ་འདུན་ཞིག་གིས་གདན་
དྲངས་ནས་འདིར་ཞུགས་སུ་གསོལ་བས་ན། མཚན་མོ་ཞིག་ལ་སྒྲ་ཆེན་པོ་བྱུང་ནས་ཕྱི་ཉིན་
མགོན་པོའི་སྐུ་ཞིག་འཁྲུངས་ཟེར་བ་སོགས་སྔར་ཤིང་གི་བྱང་བུའི་སྟེང་ལོ་རྒྱུས་བྲིས་ནས་
ཇོ་བོའི་སྐུ་མདུན་དུ་བཞག་ཡོད་པར་གྲགས། བསམ་གཏན་གནས་བཟང་ཁང་དུ་གསེར་
ཟངས་ཀྱི་ཚེ་དཔག་མེད་ཀྱི་སྐུ་སྟོང་གཅིག་བཞུགས་ཡོད་པ་དང་། འཇམ་དབྱངས་གཟིམ་
ཆུང་དུ་ཐུགས་རྗེ་ཆེན་པོའི་སྐུ་བརྙན་དང༌། སྲུང་མ་གཙོ་བོ་གསུམ་དང་། ལྷ་མོ། ད་དུང་རྡོ་
རྗེ་གཡུ་སྒྲོན་མའི་སྐུ་ཞལ་བྲག་ལ་གཟིགས་པ་གཅིག་ཡོད་པས། བྲག་གཟར་ལ་ཉེ་བ་ཞིག་
ཡོད་པས། དེ་འགོག་པའི་ཆེད་ཞལ་བྲག་ལ་གཟིགས་ཞེས་བརྗོད་སྲོལ་ཡོད། འཇམ་
དབྱངས་སྨོན་ལམ་གཟིམ་ཆུང་ནང་རྒྱལ་བའི་གསུང་རབ་པུ་ཏི་མང་བོ་བཞུགས། རྟེན་
གཙོ་རྗེ་བཙུན་བྱམས་པ་མགོན་པོའི་སྐུ་དེའི་ཞལ་སེ་ར་ཤར་དུར་ཁྲོད་དུ་གཟིགས་ནས་
ཡོད་པས། འདིར་བསྐྱལ་བའི་གཤིན་པོར་འཕོ་བ་མི་དགོས་བརྗོད་སྲོལ་འདུག གཏན་
འབེབས་གྲྭ་གྲངས་ཉི་ཤུ་རྩ་ལྔ་ཡིན།
བོད་རབ་བྱུང་བཅུ་དྲུག་པའི་ས་ཕག་ལོར་གྲྭ་གྲངས་བརྒྱད་ཅུ་ཙམ་བཞུགས་ཡོད།
དགོན་བདག་ཀེའུ་ཚང་བླ་བྲང་ནས་མཛད། རིག་གནས་གསར་བརྗེའི་ལས་འགུལ་ནང་
135



ཤེས་རབ་ཀྱི་ཚོམས།
ཆབ
སྔར་ཀེའུ་ཚང་ནུབ་རི་ཐོད་ཀི་ཐོག་སོ་ལྔ་ཐོག་དང་མཉམ་པའི་ཨར་ལས་ཡ་མཚན་པ་དེ་རྩ་
མེད་དུ་བཏང་། ཁོ་ཚོས་དེ་ལྟ་བུའི་མེས་པོའི་རིག་དངོས་ཤིག་རྩ་མེད་གཏོང་བ་དེ་ཆ་
སྲིད་ཀྱི་དམིགས་ཡུལ་ཞིག་ཏུ་བཟུང་ཡོད། དེ་ལྟར་ཡ་མཚན་པའི་ཨར་བཟོ་བརྟེན་དང་
རྟེན་པ་བཅས་བཤིག་ནས་རྒྱལ་རྔ་རྡུང་བ་ནི་ཕ་བསད་པ་ལ་རྒྱལ་རྔ་རྡུང་བ་དང་གཉིས་སུ་
ག་ལ་ཡོད།
1986 ལོའི་ཡས་མས་སུ་སེ་ར་དགོན་གྱི་དགེ་འདུན་པ་འགས་ཀེའུ་ཚང་རི་ཁྲོད་
གསར་བཞེངས་མཛད། ལེགས་གྲུབ་བྱུང་རྗེས་ད་ལྟ་དགེ་འདུན་སུམ་ཅུ་སྐོར་བཞུགས་ཡོད་
པས་སྔར་བཞིན་ཆོས་ཀྱི་ཉམས་ལེན་མཛད་བཞིན་ཡོད།
གཡང་གཟར་ངོས་ཀྱི་རྩིག་པ་ཞིག་རོ་དེ་དག་ལ་ལྟ་བཞིན་ངའི་སེམས་ལ་མེས་པོ་
ཚོའི་བློ་གྲོས་དང་ཨར་ལས་ལག་རྩལ་ངོ་མཚར་བ་ལ་ཧ་ལས་ཤིང་། བོད་ཀྱི་རིག་གནས་
གཏོར་རླག་བྱེད་མཁན་དེ་དག་གི་སྟེང་ལ་སྙིང་ན་མོད། དམར་སྲུང་དམག་དེ་གཞན་གྱི་
ལག་ཆ་ཞིག་ལས་ཅི་ཡང་མིན།
136



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དགེ་སློང་དང་ལྷ་མོས་རྒྱན་ལ་བཞག་པའི་དགོན་པ་
བསམ་གཏན་གླིང་དགོན།
ཞིག་སྟེ་མོས་
རྭ་སྒྲེང་ལ་འགྲོ་བའི་སྤྱི་སྤྱོད་རླངས་འཁོར་དེ་དལ་བྲེལ་མེད་པར་མདུན་དུ་འགྲོ་
བཞིན་ཡོད། ངའི་འགྲོ་རོགས་བོད་ལྗོངས་སློབ་ཆེན་གྱི་དགེ་རྒན་ཕྱག་ན་རྡོ་རྗེས་བདག་ལ་
ཁོའི་འདུག་མཚེས་བོད་ལྭ་གྱོན་པའི་བུ་མོ་དེ་བསམ་གཏན་གླིང་གི་བཙུན་མ་ཞིག་
འུ་ཅག་མཉམ་དུ་བསམ་གཏན་གླིང་དུ་མཇལ་བར་འགྲོ་ཟེར། དེ་བས་བདག་ཧ་ཅང་སྤྲོ་
བྱུང་། མོས་བཤད་པ་མིན་ན་མོ་བཙུན་མ་ཞིག་ཡིན་པ་ག་ལ་ཤེས།
རླངས་འཁོར་ལས་བབས་ཏེ་ངེད་ཅག་སྐོར་ཞིག་ཨ་ནེ་དེས་ཁྲིད་ནས་རྭ་སྒྲེང་གི་
ནགས་གསེབ་གྱི་བསམ་གཏན་གླིང་ལ་འགྲོ་བའི་ལམ་ཕྲན་དེ་དེད་ནས་སོང་། དུས་ཚོད་དུ་
ཙམ་འགོར་བ་མ་ཤེས་མོད། ང་ཚོས་དལ་གྱིས་སོང་བས་གོང་གི་ལུང་བ་ཞིག་ཏུ་དགོན་པ་
དེ་ཁྲ་ལམ་སེར་ཡོད་པ་མཐོང་བྱུང་།
ང་ཚོ་ནགས་གསེང་ནས་བསམ་གཏན་གླིང་ལ་འགྲོ་བའི་སྐབས་འདིར་ཨ་ནེ་དེས་
ང་ཚོ་ལ་དགོན་པ་འདིའི་སྐོར་ངོ་སྤྲོད་བྱས། སྐབས་འདིར་མོའི་མིང་ལ་བྱམས་པ་དཔལ་མོ་
ཟེར་བ་ཤེས་བྱུང་ལ་མོ་ལོ་ཆུང་དུས་ནས་རབ་ཏུ་བྱུང་སྟེ་དགོན་འདིའི་ཆོས་སྒོར་ཞུགས།
མོས་ཁ་བརྡ་བྱེད་ཀྱིན་སོང་བས་དགོན་པ་འདིའི་སྐོར་མང་བོ་ཞིག་ཤེས་བྱུང་། དགོན་པ་
འདིའི་མིང་ལ་གནས་མཆོག་རྭ་སྒྲེང་བསམ་གཏན་གླིང་ཟེར་ཞིང་། གྲྭ་ཚད་བརྒྱ་དང་ལྔ་
བཅུ་ཡིན་མོད། ད་ལྟ་བཙུན་མ་སུམ་བརྒྱ་ལྷག་ཡོད་ཅིང་དགེ་ལུགས་པ་ཉམས་བཞེས་
གནང་བཞིན་འདུག འོན་ཀྱང་མཚན་ཉིད་མེད་ཅིང་སློབ་གཉེར་བྱེད་པའི་ཆ་རྐྱེན་ཡང་
ལེགས་པོ་ཞིག་མི་འདུག རྭ་སྒྲེང་དགོན་པ་ན་བཀའ་ཆོས་ཡོད་དུས་སོང་ནས་ཉན་
137



ཤེས་རབ་ཀྱི་ཚོམས།
ཆོག ཡིན་ན་ཡང་། སློབ་སྦྱོང་བྱེད་པ་ཤིན་ཏུ་དཀའ་ངལ་ཡོད་པ་འདྲ།
དགོན་པ་འདི་ནི་རྗེ་ཙོང་ཁ་བར་རྗེ་བཙུན་འཇམ་དབྱངས་ཀྱིས་ལུང་བསྟན་པ་
ལྟར་འཁོར་དག་པ་རྣམ་བརྒྱད་ཁྲིད་ནས་ཉམས་ལེན་བྱེད་དུས་ཐོག་མར་རྫ་སྟེང་ཞེས་
པར་བཞུགས་སྐབས་ཨ་དཀར་བོའི་ཆར་བབས། དེ་ནས་ད་ལྟའི་དགོན་གནས་བསམ་
གཏན་གླིང་དུ་ཕེབས་ནས་ཉམས་བཞེས་གནང་ཟེར། གནས་འདིར་དབུས་སུ་རྗེ་ཉིད་
དང་། གཡས་གཡོན་དུ་འཁོར་དག་པ་རྣམ་བརྒྱད་བཞུགས་པའི་སྒྲུབ་ཕུག་ཡོད། འོན་ཀྱང་
དུས་དེ་ནི་ཁོང་རྭ་སྒྲེང་དུ་བཞུགས་པའི་སྐབས་ལ་སྦྱར་ན་འབྱོར་བ་ལས་འཁོར་དག་པ་
རྣམ་བརྒྱད་ཁྲིད་ནས་རི་ཁྲོད་བྱོན་པའི་སྐབས་ལ་སྦྱར་ན་ལོ་ཚིགས་ལ་མི་འགྲིག་
རྗེ་ཙོང་ཁ་བ་བདེ་མཆོག་དྲིལ་བུ་སྐུ་ལྔའི་སྐུ་མཚམས་དམ་པོར་མཛད་པའི་སྐབས་
རྡོ་རྗེ་ཕག་མོ་ཞལ་གཟིགས་ནས་ཁྱེད་ཀྱིས་གནས་འདིར་མོ་དགོན་ཞིག་གདབ་དགོས་
གསུངས་པར་རྗེ་ཙོང་ཁ་བས་ཕོ་དགོན་གདབ་དགོས་ཞེས་ཞུས་པས་ད་འོ་ན་ང་གཉིས་སུ་
རྒྱུགས་འགྲན་ཏེ་སུ་སྔོན་དུ་སླེབས་ན་དེའི་འདོད་པ་ལྟར་བགྱིས་གསུངས་པ་ལྟར་ལོངས་
སྤྱོད་མཛའ་མོའི་ཐོག་ཅེས་པའི་སྤང་སྡིངས་ནས་སུ་མགྱོགས་འགྲན། རྗེ་ཙོང་ཁ་བས་རྒོད་
ཐང་དཀར་ཞིག་ལ་སྤྲུལ་ནས་ཡར་བྱོན་སྐབས། རྡོ་རྗེ་ཕག་མོས་ཉི་ཟེར་ལ་ཆིབས་ཏེ་ཞབས་
རྗེས་བཞག་སྟེ་མར་ཕེབས་པ་དང་། རྗེ་ཁྱེད་སྐུ་ལས་ཁག་ཨེ་སོང་ཞེས་ཞུས། རྗེ་ཙོང་ཁ་བས་
རྡོ་རྗེ་ཕག་མོ་སྔོན་ལ་བྱོན་འདུག་པས་ད་ནི་ཁྱེད་ཀྱི་ཐུགས་འདུན་བཞིན་མོ་དགོན་
འདེབས། དགོན་པའི་མཚན་ལ་བསམ་གཏན་གླིང་ཞེས་ཞུ་གསུངས་ནས་རྟེན་དུ་བྱེ་མ་ཨ་
ཀྲོང་གི་རྗེ་ང་འདྲ་མ་དང་། ཙ་རི་བསྐོར་བའི་ཕྱག་འཁར། ལྷུང་བཟེད། ཞྭ་ཐུལ། གཏེར་
དུང་སོགས་གནང་སྟེ་ཕྱག་འདེབས་གནང་།
འཇམ་དཀར་བ་དཔལ་ལྡན་བཟང་བོ་དང་། རྟོགས་ལྡན་བྱང་སེམས། གནས་བརྟན་རིན་ཆེན་
རྒྱལ་མཚན། གནས་བརྟན་བཟང་སྐྱོང་བ་བཅས་དབུས་པ་བཞི་དང་། བླ་མ་རྟོགས་ལྡན་འཇམ་དཔལ་རྒྱ་མཚོ་
དང་དགེ་བཤེས་ཤེས་རབ་གྲགས། དགེ་བཤེས་འ
ཤེས་འཇམ་དཔལ་བཀྲ་ཤིས། དགེ་བཤེས་དཔལ་སྐྱོང་བཅས་མདོ་
སྨད་པ་བཞི་སྟེ་བརྒྱུད་ལ་འཁོར་དག་པ་རྣམ་བརྒྱུད་ཟེར།
138



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དེ་སྐད་དགོན་པ་འདི་དགེ་སློང་དང་ལྷ་མོ་གཉིས་ཀྱིས་རྒྱུན་ལ་བཞག་ནས་བཏབ་
པ་ཞིག་ཡིན་པའི་ལོ་རྒྱུས་གསན་དུས་ང་དབང་མེད་དུ་ངོ་མཚར་སྐྱེས་བྱུང་།
རྗེ་ཙོང་ཁ་བའི་ཞལ་ཐང་དང་རྣམ་ཐར་དངོས་བྲིས་གློག་བརྙན་འབེབ་དུས་ཀྱང་
འདིའི་སྐོར་ཅི་ཡང་རྒྱུས་ལོན་མ་བྱུང་བ་འདྲ། དེ་རིང་བདག་གིས་རྗེ་ཙོང་ཁ་བས་ཕྱག་
འདེབས་གནང་བའི་བཙུན་དགོན་འདིར་སླེབས་དུས་སྔོན་ཆད་ཁོང་གི་རྣམ་ཐར་དང་
བཅས་པར་ཡིག་ཆ་མང་བོར་འདིའི་སྐོར་ཅི་ཡང་མ་བཤད་པར་འཁང་ར་བྱ་དགོས་བྱུང་།
ང་ཚོ་དགོན་པར་སླེབས་མ་ཐག་ཏུ་ཆར་བ་བབས་བྱུང་ལ། བྱམས་པ་དཔལ་མོས་
ངེད་ཚོའི་གནས་ཚུལ་ཅི་ཡང་མ་དྲིས་མོད། དགོན་པ་སླེབས་རྗེས་ཁོ་མོ་ཚོས་བདག་ལ་སྣེ་
ལེན་ལེགས་པོ་ཞིག་བྱས་ཏེ་ཨ་ནེ་རྒན་པ་དགུང་ལོ་བརྒྱད་ཅུར་ཉེ་བ་ཞིག་གིས་ངེད་ཅག་ལ་
རྟེན་བཤད་བྱས་བྱུང་། སྔོན་གྱི་འདུ་ཁང་གི་གྱང་གོག་སྟེང་གསར་བཞེངས་གནང་བའི་
འདུ་ཁང་ནང་རྗེ་ཙོང་ཁ་བའི་སྒྲུབ་ཕུག་དང་། རྗེ་ཙོང་ཁ་བ་དང་། རྡོ་རྗེ་ཕག་མོའི་ཞབས་
རྗེས། རྡོ་རྗེ་གཡུ་སྒྲོན་མའི་བླ་རྡོ། གཞན་ཡང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་
བཞེངས་གནང་བ་དག་ལ་མཇལ་ནས་རྡོ་རྗེའི་ཕག་མོའི་ཆོ་ག་དག་འདོན་བྱས་ནས་བསྔོ་
སྨོན་ལེགས་པོ་ཞིག་བྱས། ང་ཚོ་འདུ་ཁང་གི་སྒོར་བུད་དུས་ཆར་བ་ཟམ་ཟིམ་དུ་འབབ་ཀྱིན་
འདུག་ལ་ཉི་མ་སྤྲིན་གསེབ་ནས་འཕྲོས་ཏེ་ཕར་ངོས་སུ་འཇའ་ཚོན་ཤར་འདུག
ངེད་ཅག་གིས་ཕར་ངོས་སུ་ཤར་བའི་འཇའ་ཚོན་དང་དགོན་པའི་ཉམ་ཆུང་བའི་
གྲྭ་ཤག་སྐར་མ་བཞིན་བཀྲ་བ་དེ་དག་ལ་ལྟད་མོར་རོལ། དེ་ནས་བྱམས་པ་དཔལ་མོས་ང་
ཚོ་འོག་ཏུ་ཡོད་པའི་ཨ་ར་པ་ཙའི་ཆུ་མིག་སར་ཁྲིད་བྱུང་། ཆུ་མིག་དྭངས་མོ་ཡིད་དུ་འོང་བ་
ཞིག་ཡོད་པ་འདི་ནི་ཁོ་མོ་ཚོའི་གསོལ་ཆུ་རེད། མོས་བཤད་པ་ལྟར་ན་ཆུ་མིག་འདིས་ནད་
རིགས་མང་བོར་ཕན་པ་མ་ཟད། འཇམ་པའི་ད
འཇམ་པའི་དབྱངས་ཀྱིས་སྒྲུབ་ཆུ་ཡིན་པས་འཐུང་ན་
ཤེས་རབ་རྒྱས་པ་ཡིན་ཞེས་ཟེར།
ད་དུང་ཆུ་མིག་འདི་ད་ལྟ་ཁོ་མོ་ཚོར་དབང་མི་དབང་གི་ཉེན་ཁ་ཆེན་པོ་ཞིག་ལ་
སླེབས་ཡོད་པ་ཤེས་བྱུང༌། ཁོ་མོ་ཚོས་བཤད་པ་ལྟར་ན་བོད་རིགས་བུད་མེད་ཕྱུག་པོ་ཞིག་
པ
139



ཤེས་རབ་ཀྱི་ཚོམས།
གིས་དགོན་འདིར་མང་ཇ་བསྐོལ་བ་སོགས་བྱས་ནས་རྗེས་སུ་མོས་ཆུ་མིག་འདི་རི་གཤམ་
དུ་དྲངས་ནས་གཏེར་ཆུ་བཟོ་རྒྱུ་ཞེས་འཆར་
ཆར་གཞི་འགྱུར་བ་མེད་པ་ཞིག་བཟོས་ཤིང་འབྲེལ་
ཡོད་དཔོན་པོ་དག་གིས་ཀྱང་རྒྱབ་སྐྱོར་བྱས་པས་ཁོ་མོ་ཚོས་ཨུ་ཚུགས་ཁོ་ན་ལས་ཐབས་
གཞན་མེད་པའི་གནས་སུ་ལྷུང་འདུག་པའང་ཤེས་བྱུང་། ཁོ་མོ་ཚོའི་གསོལ་ཆུ་དྭངས་མོ་
འདི་ཡང་བདག་ཏུ་འཛིན་འདོད་པའི་སྦྱིན་བདག་ཧམ་པ་ཅན་དེ་རི་ཁྲོད་འདིར་མང་ཇ་
བསྐོལ་དུ་ཡོང་བའི་དམིགས་ཡུལ་ཀྱང་ཤེས་བྱུང་མོད། ཁོ་མོ་ཚོ་བཞིན་ཡིད་སྐྱོ་བ་ཞིག་ལས་
ཐབས་ཅི་ཞིག་ཡོད།
དགོན་པ་འདིར་རྐང་ལམ་ཞིག་མ་གཏོགས་མེད་པས་ཁོ་མོ་ཚོས་ཟ་མ་དང་ཉར་
སྤྱད་མཐའ་དག་རྒྱབ་ཏུ་འཁུར་ནས་ཡོང་དགོས་ལ། གྲྭ་ཤག་ལས་སྤྱད་ཀྱི་ཤིང་ཆ་དག་ཀྱང་
ལྷ་ས་ནས་རི་ག ཤམ་དུ་རླངས་འཁོར་ལས་དྲངས་ཏེ། དེ་ནས་འཁུར་བའམ་ཁལ་མར་
བཀལ་ནས་ཡོང་བ་ཡིན་ཟེར་དུས། ཁོ་མོ་ཚོ་རི་ཁྲོད་འདིར་གཞི་ཆགས་ཐུབ་པར་ཧ་ལས་
བྱུང་ལ། རི་ཁྲོད་ཅིག་ན་གནས་པའི་བུད་མེད་གཉོམ་པོ་འདི་དག་གི་སྙིང་སྟོབས་འདི་
བསམ་ན་དེ་བས་ཀྱང་ཧ་ལས་འགྲོ།
སྙིང་སྟོབས་དང་སྤོབས་པས་ཕྱུག་པའི་བཙུན་མ་འདི་དག་ལ་ཅིའི་ཕྱིར་སློབ་སྦྱོང་
བྱེད་པའི་ཁོར་ཡུག་ལེགས་པོ་ཞིག་མ་བསྐྲུན་པ་ཡིན་ནམ། ཡང་ན་ཁོ་མོ་ཚོར་སློབ་སྦྱོང་བྱེད་
པའི་སྤོབས་པ་མེད་སོང་བ་ཡིན་ནམ། དགོན་པ་འདིར་བདག་བྱེད་པའི་དགོན་བདག་བླ་
ཆེན་དེ་དག་གི་ཐུགས་དགོངས་ལ་ཅིའི་ཕྱིར་འདི་དག་ལ་སློབ་གཉེར་བྱེད་པའི་ཆ་རྐྱེན་
ཞིག་བསྐྲུན་པ་མ་ཤར་བ་ཡིན་ནམ། སྐབས་འདིར་བདག་གིས་རང་གིས་བྲིས་པའི གངས་
རིའི་རིང་ལུགས་ཀྱི་ཆོས་ལུགས》 ལས། “ང་ཚོས་ད་དུང་དམིགས་བསལ་གྱི་དོ་སྣང་བྱ་
དགོས་པ་ནི་བཙུན་མའི་སྡེ་ཡིན། ཁོ་མོ་ཚོས་ཆོས་གོས་ངུར་སྨྲིག་གྱོན་པ་ཙམ་ལས་ཐོས་
བསམ་སྒོམ་གསུམ་བྱེད་པའི་གྲུ་ཞིག་མེད་ལ་ལུང་རིགས་ཀྱི་ངར་སྐད་སྒྲོག་སའི་གནས་ཤིག་
ཀྱང་མེད་པ་རེད། ཁོ་མོ་ཚོ་ས་ཁུང་ཞིག་ནས་རྒས་པར་གྱུར་དུས་བསྟན་པའི་ངོ་ལེགས་པོ་
ཞིག་ཀྱང་ཤེས་དཀའ། ང་ཚོས་རེ་བ་བྱ་དགོས་པ་ནི་ཁོ་མོ་ཚོའི་ནང་དུའང་མ་ཅིག་ལབ་
140



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྒྲོན་གང་མང་ཞིག་འབྱུང་ཆོག་པ་དེ་ཡིན། དེ་བས་ང་ཚོས་ཅིའི་ཕྱིར་ཁོ་མོ་ཚོ་ལ་ཅིའི་ཕྱིར་
གནས་ཤིག་མི་བསྐྲུན་ནམ། འདི་ནི་གངས་རིའི་རིང་ལུགས་ཀྱིས་བསམ་གཞིག་བྱ་དགོས་
པའི་གནད་དོན་ཞིག་ཡིན། " ཞེས་བཤད་མྱོང་བ་དྲན་བྱུང་།
ཡིན་ན་ཡང་། བཙུན་མ་ཚོར་སློབ་སྦྱོང་གི་ཁོར་ཡུག་ལེགས་པོ་ཞིག་གཟུགས་ཐུབ་
མིན་དེ་གཙོ་བོ་ཁོང་ཚོ་ལ་རག་ལས་ཡོད། ཁོ་མོ་ཚོས་ཧུར་བརྩོན་བྱས་ན་རིམ་བཞིན་ལེགས་
པོར་འགྲུབ་ངེས། འདིའི་སྐོར་ངས་བུད་མེད་ཤེས་ཡོན་ཅན་རེ་འགའ་ལ་ཁ་བརྡ་བྱས་མྱོང་
མོད། ཁོ་ཚོས་བཙུན་མའི་འཚོ་བ་ནི་ཆེས་ཐབས་སྡུག་ཅིག་ཏུ་བསམ་པ་ལས་འདིའི་སྐོར་ལ་
ཁ་ཡ་བྱེད་འདོད་མི་འདུག དགོན་འདིར་སློབ་གཉེར་ལེགས་པོ་བྱེད་ཐུབ་ཀྱིན་མེད་ན་
ཡང་ཉམས་མྱོང་ལེགས་པོ་བྱེད་བཞིན་ཡོད་པ་མཐོང་། དགོན་པ་ནས་རྭ་སྒྲེང་ལ་འགྲོ་བའི་
སྐེད་ལམ་གྱི་ནགས་གསེབ་ཏུ་སྒོམ་ཁང་སྐོར་ཞིག་ལས་ཡོད་པ་མཐོང་ཞིང་ཁོ་མོ་ཚོ་ཉམས་
ལེན་བྱེད་དུས་འདིར་མཚམས་བཅད་ནས་དུས་ངེས་ཅན་ཞིག་ལ་བཞུགས་པ་ཡིན་སྐད།
བསམ་གཞིགས་གཏོང་བཞིན་པའི་སྐབས་འདིར་བྱམས་པ་དཔལ་མོས་ཁོ་མོ་ཚོའི་
སྐྱིད་སྡུག་སྐོར་ཞིག་གླེང་བྱུང་བ་ཁོ་མོའི་ཨ་ལྕེའི་ད་ལྟ་རྒྱལ་ཁབ་ཀྱི་སྨན་ཁང་དུ་ཡོད་པ་དང་
ཡིད་སྐྱོ་ཞིང་སྤོབས་པ་བསྐྱེད་པའི་གཏམ་རྒྱུད་མང་བོ་ཞིག་ཀྱང་གླེང་བྱུང༌། མོའི་གཉོམ་
ཞིང་དུང་བའི་གཤིས་ཀ་དེས་ད་ལྟ་ཐོག་མར་འཕྲད་པ་ལྟ་བུ་འཚེར་སྣང་དེ་མེད་པར་
སེམས་ཀྱི་གཏམ་འདི་དག་མ་བཤད་ན་ཕངས་པ་ལྟ་བུའི་ཉམས་ཤིག་ཡོད་པ་མཐོང་བྱུང་།
གྲུ་ཆར་ཟམ་ཟིམ་དུ་འབབ་ཀྱིན་འདུག ཟམ་ཟིམ་དུ་འབབ་པའི་གྲུ་ཆར་འདིས་
ངེད་ཚོ་ལ་ཆེད་དུ་དགའ་བསུ་བྱེད་པ་དང་འདྲ། ང་ཚོ་ཉམས་དགའ་བའི་གནས་འདིར་
ཅུང་འདུག་འདོད་མོད། དུས་ཚོད་ཀྱིས་སྡོད་དུ་མི་འཇུག་པས་ཕྱིར་རྭ་སྒྲེང་དགོན་དུ་ལོག་
པའི་ལམ་དུ་ཞུགས་པ་ཡིན། ཨ་ནེ་བྱམས་པ་དཔལ་མོས་རྭ་སྒྲེང་གི་སྐེད་ལམ་འགྲོ་བའི་ལམ་
བསྟན་པ་བཞིན་ངེད་ཅག་སྐེད་ལམ་བརྒྱུད་ནས་རྭ་སྒྲེང་གི་ཕྱོགས་སུ་སྙེག
141



ཤེས་རབ་ཀྱི་ཚོམས།
ཁྱིམ་པ་ཞིག་གིས་བཏབ་པའི་བསྟན་པའི་འབྱུང་ཁུངས།
རྭ་སྒྲེང་དགོན།
རྭ་སྒྲེང་དགོན་པ་ནི་བཀའ་གདམས་པའི་མ་དགོན་ཡིན་ལ། བཀའ་གདམས་པ་
ཞེས་ལྟ་སྒོམ་སྤྱོད་གསུམ་པད་མའི་སྦུབས་བཞིན་གཙང་བའི་གྲུབ་མཐའ་དེ་ཡང་འདི་ནས་
སྲོལ་བཏོད་པ་རེད། མཚན་ལ་རྭ་སྒྲེང་དགེ་འཕེལ་གླིང་སྟེ་ས་སྐྱ་དགེ་ལུགས་སོགས་གྲུབ་
མཐའ་ཀུན་བཀའ་གདམས་པ་ལ་བརྟེན་ནས་བྱུང་པས་འདི་ནི་བསྟན་པ་ཕྱི་དར་ཁྲོད་དུ་
ཆེས་གལ་ཆེ་བའི་གནས་ཤིག་ཡིན། ང་ཚོ་ལྷ་ས་ནས་ཉིན་ཕྱེད་ཙམ་ལ་རླངས་འཁོར་ལ་
བསྡད་ནས་སོང་བས་ཕྱི་དྲོར་རྭ་སྒྲེང་དགོན་ལ་སླེབས། ཡིན་ན་ཡང་དགོན་པ་འདེབས་
མཁན་ནི་ཁྱིམ་པ་ཞིག་ཡིན་པ་མང་བོ་ཞིག་གིས་ཤེས་མི་སྲིད།
1057 ལོར་ཇོ་བོ་རྗེ་དཔལ་ལྡན་ཨ་ཏི་ཤའི་དངོས་སློབ་འབྲོམ་སྟོན་རྒྱལ་བའི་འབྱུང་
གནས་ཀྱིས་ཕྱག་བཏབ། རྭ་སྒྲེང་ཞེས་པ་ནི་ཇོ་བོ་རྗེས་རྭ་ནི་རྒྱ་གར་སྐད་དེ་ཉོན་མོངས་
རྡུལ་དང་བྲལ་བ་སྟེ་ཆོས་ཀྱི་སྒོ་མོ་ཡིན་པར་གསུངས། ཉོན་མོངས་རྡུལ་བྲལ་ཆོས་ཀྱི་སྒོ།
སྲིད་རྩེའི་མཐར་ཐུག་སྒྲེང་བར་བྱེད་ཅེས་གསུངས་པ་ལས་མཚན་དེ་ལྟར་བྱུང་།
ང་ཚོ་བསམ་གཏན་གླིང་ལ་མཆོད་མཇལ་བྱས་ནས་སྐྱེད་ལམ་བརྒྱུད་ནས་རྭ་སྒྲེང་
དགོན་པའི་ཕྱོགས་སུ་སྙེག ཡིད་དུ་འོང་བའི་ཤུག་སྡོང་དང་ཉམས་དགའ་བའི་སྤང་ཐང་།
དངོས་གྲུབ་བཞིན་འབབ་པའི་གྲུ་ཆར། སྤྲིན་གསེབ་ནས་འཕྲོ་བའི་ཉི་མ། ཡན་པར་རྒྱུ་བའི་
སྨུག་པ་བཅས་ཀྱིས་བདག་ལ་སྣང་བ་ཁྱད་པར་བ་ཞིག་སྐྱེས་བྱུང་།
འབྲོམ་སྟོན་པ་ནི་སྤྱི་ལོ 104 ལོར་སྟོད་ལུང་ཕུར་སྐུ་འཁྲུངས། སྐུ་ན་གཞོན་དུས་
ཁམས་འདན་མའི་བླ་མ་སེ་བཙུན་གྱི་ཞབས་ལ་གཏུགས། བླ་མའི་ཞབས་ཕྱི་སྒྲུབ་བཞིན་
སློབ་གཉེར་ཡང་མཛད། སྐུ་རྒྱབ་ཏུ་གཡག་གྲོད་ནང་འོ་མ་བླུགས་ཏེ་དཀྲོག་པ་དང༌། ཕྱག་
གིས་རང་འཐག་བསྐོར་བཞིན་ཕྱག་དཔེ་གཟིགས། གཞན་ཡང་རྟ་གཡོག་ཐབ་གཡོག་
142



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སོགས་གནང་ཞོར་དུ་སློབ་གཉེར་མཛད་ཅིང་ལོ་ལྔ་ཙམ་སྐུ་ངལ་ཁྱད་དུ་བསད།
ཇོ་བོ་རྗེ་མངའ་རིས་སུ་བྱོན་པ་གསན་ནས་བྱང་ལམ་བརྒྱུད་ཕེབས་ཞོར་རྭ་སྒྲེང་དུ་
ཕེབས།སྐབས་དེར་ས་དེའི་མིང་ལ་ཞང་ལུང་ཞེས་ཟེར། ད་ལྟའི་དགོན་འདབས་ཀྱི་མཆོད་
རྟེན་རྟེན་མཁར་འབུམ་པའི་ཤུལ་དུ་ཞང་ཕྲང་ཀ་བེར་ཆུང་གི་རྫོང་ཆགས་ཡོད། ཕྲང་ཀ་
བེར་ཆུང་གིས་འབྲོམ་ལ་ཁྱེད་ཁམས་ཀྱི་བླ་མ་འབྲོམ་སྟོན་ཞུ་བ་དེ་ཡིན་ནམ་ཞེས་ཞུས་པར།
འབྲོམ་གྱིས་ཡིན་ཡང་སྲིད་ཅེས་གསུངས། རྫོང་དཔོན་ཕྲང་ཀ་བེར་ཆུང་གིས་ས་འདི་ལྟ་བུ་
ལེགས་པོ་ཞིག་ཡོད་པས་ཁྱེད་ཀྱིས་ས་འདིར་དགོན་པ་ཞིག་འདེབས་གནང་ན་སྦྱིན་བདག་
ང་ཡིས་ཞུ་ཆོག་ཅེས་ཞུས་པར། འབྲོམ་གྱིས་ད་ལྟ་ང་དགོན་པ་འདེབས་པའི་ཁོམ་པ་མེད་
མངའ་རིས་སུ་ཇོ་བོར་མཇལ་དུ་འགྲོ་དགོས། མར་སླེབས་མཚམས་དགོན་པ་གདབ་ཆོག་
ལ་སྐབས་དེར་རྟེན་འབྲེལ་གྱི་དབང་གིས་རྟེན་དང་བརྟེན་པ་བཅས་འོང་ཞེས་གསུངས།
དེ་ནས་འབྲོམ་མངའ་རིས་སུ་ཕེབས་ཏེ་ཇོ་བོ་དང་མཇལ། མཇལ་མ་ཐག་ཏུ་ཕ་བུ་
འཕྲད་པ་བཞིན་སྤྱན་ཆབ་ཀྱང་གསིལ། ཇོ་བོས་སྐྱབས་འགྲོ་སེམས་བསྐྱེད་ལ་སོགས་པ་
མན་ངག་མང་བོ་གནང་། དེ་ནས་ཇོ་བོ་དང་ལྷན་དུ་སྙེ་ཐང་དུ་ཕེབས། སྐབས་དེར་བོད་ལ་
ཆོས་ལོག་པ་མང་དུ་ཁྱབ་ཡོད་པས་འབྲོམ་གྱིས་བོད་དུ་རྒྱལ་བའི་དགོངས་པ་ཇི་བཞིན་གྱི་
ཆོས་ཤིག་གསུང་བར་ཞུ་ཞེས་ཞུས་པས། ཇོ་བོས་བྱང་ཆུབ་ལམ་སྒྲོན་མཛད། དེ་ནས་འབྲོམ་
གྱིས་ང་ལ་བྱང་ཕྱོགས་ཞང་ལུང་ཞེས་པར་སྦྱིན་བདག་ཕྲང་ཀ་བེར་ཆུང་ཞེས་པ་ཞིག་ཡོད་
པ ས་དེ་ན་དགོན་པ་གདབ་ཆོག་གམ་ཞེས་ཞུས་པར། ཇོ་བོས་ང་ལ་རྗེ་བཙུན་སྒྲོལ་
མས “འདི་ནས་བྱང་ཕྱོགས་སུ། །རྭ་སྒྲེང་གནས་རྣམ་ཞེས་བྱ་ཞིང་། །རྡོ་རྗེ་གདན་དང་
མཚུངས་པ་ཡིན། །” ཞེས་པའི་ལུང་བསྟན་པ་ནི་ད་ལྟ་ཁྱེད་ཀྱིས་བཤད་པ་དེར་གོ་བས་དེ་
ལྟར་ལེགས་ཞེས་གསུངས་ནས་ཇོ་བོའི་ཐུགས་དམ་གྱི་རྟེན་ཇོ་བོ་འཇམ་དཔལ་རྡོ་རྗེ།
གཡུལ་རྒྱལ་སྒྲོལ་མ། གསེར་གླིང་པའི་གདུང་རྟེན། ཇོ་བོའི་ཤངས་ཁྲག་གིས་བྲིས་གནང་
བའི་ཞལ་ཐང་དབུ་ཡོམ་སོགས་འབྲོམ་ལ་གནང་།
ཇོ་བོ་སྙེ་ཐང་དུ་དགོངས་པ་རྫོགས་རྗེས་འབྲོམ་གྱིས་རྟེན་རྣམས་དྲེའུ་ལ་བཀལ་
ནས་ཕེབས་པས་ད་ལྟའི་གཟིམ་ཁང་དབུ་རྩེ་ཀ་གཉིས་མ་ཞེས་ཇོ་བོ་བཞུགས་ས་དེར་ཆུ་
མིག་ཅིག་གི་སྟེང་དུ་ཚེར་མ་དམར་བོ་ཞིག་སྐྱེས་ནས་ཡོད་པ་དེར་ཕེབས་སྐབས་དྲེའུས་
143



ཤེས་རབ་ཀྱི་ཚོམས།
ཉལ་ནས་མི་འགྲོ་བས་འབྲོམ་གྱིས་གདུལ་བྱ་གནས་འདིར་འདུག་གསུངས་ནས་ཐོག་མར་
གསང་འདུས་ཀྱི་ཐིག་བཏབ། དེའི་སྟེང་གཟིམ་ཆུང་དབུ་རྩེ་དེ་ཉིད་བཞེངས། གཡས་
གཡོན་གྱི་ཀ་བ་གཉིས་པོ་ནི་ཀླུ་གསེར་ལྡན་མ་དང་གཡུ་ལྡན་མ་ཞེས་པས་ཕུལ་ཞེས་
གསུངས་དེ་ནས་འདུ་ཁང་ཁྱམས་སྟོད་ཀ་བ་བཅུ་གཉིས་བཞེངས། ཁྱམས་སྨད་བྱེད་པོ་
ལས་ཀྱིས་འོང་ཞེས་གསུངས།
ཇོ་བོའི་ཞབས་ཆུ་ནི་ཆུ་བོ་ཡན་ལག་བརྒྱད་ལྡན་ཚང་བའི་བསྟན་པའི་ཆུ་མིག་རིང་
མོ་ཞེས་སུ་གྲགས། རྗེས་སུ་འདུ་ཁང་ཀ་བ་བརྒྱ་དང་བརྒྱད་བཅུ་ཙམ་ཆགས། ཇོ་བོ་འཇམ་
དཔལ་རྡོ་རྗེ་རྟེན་གྱི་གཙོ་བོར་བཞུགས། དགེ་འདུན་ཞལ་གྲངས་ལྔ་བརྒྱ་སྐོར་གྱིས་བཀའ་
གདམས་ཕྱག་བཞེད་མཛད་པ་ནས་རིམ་བཞིན་དགེ་ལུགས་ཕྱག་བཞེད་མཛད་པར་གྱུར།
རྗེ་ཙོང་ཁ་བས་དགོན་དེའི་ལྟག་གི་རྗེ་བཙུན་རེད་མདའ་བའི་སྒྲུབ་ཕུག་གི་འོག་ཏུ་ཡང་
དགོན་རི་ཁྲོད་ཅེས་པར་བྱང་ཆུབ་ལམ་རིམ་ཆེན་པོ་མཛད། དགོན་པ་གོང་གི་ས་ཁྲིག་
དམར་བོ་ཞེས་པའི་སྟེང་དུ་ཡོན་ཏན་གཞི་གྱུར་མ་ལྗགས་རྩོམ་མཛད།
འབྲོམ་སྟོན་པས་འཇིག་རྟེན་ན་གྲགས་པའི་དགོན་པ་ཞིག་བཏབ་པའི་གནས་
འདིར་རྗེ་ཙོང་ཁ་བའི་འཇིག་རྟེན་ལ་གྲགས་པའི་བསྟན་བཅོས་ཤིག་མཛད། བསྟན་བཅོས་
དེ་ལས་ཟབ་པ་ཞིག་བཅོམ་ལྡན་འདས་ཀྱིས་གསུངས་མི་སྲིད་ལ། བསྟན་བཅོས་དེ་ལས་ཁ་
གསལ་བ་ཞིག་མགོན་པོ་ཀླུ་སྒྲུབ་ཀྱིས་གསུངས་མི་སྲིད། ལྷག་པར་རྗེ་བླ་མ་བཞུགས་ན་ཡང་
འདི་ལས་ལྷག་པ་ཞིག་གསུང་རྒྱུ་མེད་ངེས།
དགོན་དེའི་རྒྱབ་རི་ངོ་མཚར་ཅན་གྱི་ཐུག་པ་དེ་དག་ནི་སྔོན་ཆོས་རྒྱལ་སྲོང་བཙན་
གྱི་དབུ་སྐྲ་བྲེགས་སྟེ་ཐུགས་སྨོན་དང་བཅས་གཏོར་གནང་ནས་སྐྱེས་པ་ཡིན་ཞེས་གསུངས་
པས་དེ་དག་ལའང་གསེར་ལྡན། ཟངས་ལྡན། ཤེལ་ལྡན། གཡུ་ལྡན་སོགས་མིང་གྲགས་ཅན་
བསྡོམ་པས་ཤུག་པ་ཉི་ཁྲི་ཆིག་སྟོང་ཙམ་ཡོད་ཅེས་གསུངས།
གནས་འགངས་ཆེན་འདི་དག་སྔོན་གྱིས་སྐྱེས་ཆེན་དག་གིས་བྱིན་གྱིས་རླབས་པ་
ལས་བྱུང་བ་ཡིན་ནམ། གནས་འགངས་ཆེན་དུ་གྱུར་པས་སྐྱེས་ཆེན་དམ་པ་དེ་དག་བྱུང་བ་
ཡིན། ངས་དེ་དག་ལ་བསམ་མ་མྱོང་མོད། ས་རྡོ་ལྷ་རུ་གྱུར་ཅིང་ལྗོན་པོས་ཆོས་གསུངས་
པའི་ངོ་མཚར་འདི་དག་སྐྱེས་ཆེན་དམ་པ་དག་གིས་བྱིན་གྱིས་བརླབས་པ་ལས་བྱུང་བ་ནི་
144



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྨྲ་མི་དགོས་པ་ཞིག་རེད།
གཞན་ཡང་བོད་ཟླ་དང་བོའི་ཚེས་བཅོ་ལྔར་བྱ་བློ་མཆོད་པ་ཞེས་ཡི་དམ་འཇིགས་
བྱེད་ཀྱི་སྒོ་ནས་སྤྱི་བསྐངས། བོད་ཟླ་བཞི་བའི་ཚེས་བཅོ་ལྔར་ཁུ་བྱུག་མཆོད་པ་ཞེས་གར་
འཆམ་སྣ་ཚོགས། བོད་ཟླ་དྲུག་པའི་ཚེས་བཅོ་ལྔར་ཉ་དྲུག་མཆོད་པ། བོད་ཟླ་བདུན་པའི་
ཚེས་བཅོ་ལྔར་མེ་ཏོག་མཆོད་པ་སོགས་ལོ་ལྟར། ལུག་ལོ་ནམ་ཡིན་ལ་རྭ་སྒྲེང་ཕ་བོང་ཐང་
ཞེས་པ་དེར་མཁའ་འགྲོ་གསང་བ་ཡེ་ཤེས་ཞེས་མཁའ་འགྲོ་འབུམ་གྱི་དུས་ཆེན་ཡིན་པས་
དེར་བསྐོར་བ་རྒྱག་སྲོལ་ཡོད།
རྭ་སྒྲེང་དགོན་པ་མཇལ་དུས་འདི་ནི་བཀའ་གདམས་པའི་ཕྱག་སྲོལ་རྨ་མེད་པ་
སྐྱོང་བའི་གནས་ཡིན་སྙམ་ནས་དད་པ་དབང་མེད་དུ་སྐྱེས་མོད། ད་ལྟའི་གནས་བབས་
འདིས་འདི་ནི་རྭ་སྒྲེང་དགོན་པ་ཡིན་ནམ་སྙམ་ནས་ཐེ་ཚོམ་ཞིག་ཀྱང་སྐྱེས་བྱུང༌། སྔོན་ཆད་
བཀའ་གདམས་གཙང་མའི་ཕྱག་བཞེས་གཙང་མ་དེས་རྗེ་ཙོང་ཁ་བ་ཡང་འདིར་ཕེབས་
ངེས་ཡིན་མོད། རྗེས་སུ་དགེ་ལུགས་པར་གྱུར་ཅིང་ཆབ་སྲིད་ཀྱི་ཉོག་དྲའི་ཁྲོད་དུ་ཚུད།
སྔོན་ཆད་བོད་ཀྱི་མི་གཤིས་ཆེས་ལེགས་ས་རྭ་སྒྲེང་ཡིན་ལ་རྭ་སྒྲེང་གི་ཁྱིམ་པ་དག་གི་
སྤྱོད་པ་ཡང་བོད་ཀྱི་ཆེས་ལེགས་པ་ཞིག་ཡིན་ཞེས་རྗེ་བླ་མས་ཀྱང་གསུངས་ཡོད། འོན་ཀྱང་
དེ་རིང་ངས་རྭ་སྒྲེང་གི་གྲོང་བ་དག་གི་སྤྱོད་པ་གང་འདྲ་ཞིག་ཡིན་མིན་འདྲི་ས་ཞིག་མ་རྙེད་
ལ། ངས་མཐོང་བ་ནི་དཀོར་གཉེར་དག་གིས་སྐྱ་སེར་ལུ་བ་འདྲེས་མ་གྱོན་པ་དེ་རེད། དེ་ནི་
ད་ལྟ་དབུས་པའི་དགོན་པ་དག་ལ་ཡོངས་སུ་དར་འདུག་མོད། རྐྱེན་གང་གིས་དེ་ལྟར་བྱ་
དགོས་པ་ཤེས་མ་བྱུང་།
ད་ལྟ་གཟིམ་ཆུང་དབུ་རྩེ་གསར་བཞེངས་གནང་བའི་ནང་སྔོན་གྱི་ཇོ་བོ་འཇམ་
དཔལ་རྡོ་རྗེ་དང་། སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་མཛད་པ། ཨ་རང་
བྱོན། འབྲོམ་གྱིས་བྲིས་གནང་བའི་མ་ཎི་རྡོ་བརྐོས། ཆུ་མིག་ཡན་ལག་བརྒྱད་ལྡན་སོགས་
མཇལ་རྒྱུ་ཡོད། འོན་ཀྱང་སྐུ་གསུང་ཐུགས་རྟེན་ལ་མཇལ་ན་ཡང་། བཀའ་གདམས་གོང་གི་
སྤྱོད་པ་གཙང་མའི་ཤུལ་ཙམ་ཡང་མ་མཐོང་བས་སེམས་པ་དེ་སྐྱོ་ལྷང་ངེར་གྱུར་སོང་།
འདི་ནི་ཨ་མདོ་བ་ཞིག་གི་བྱ་དགར་བྱིན་པའི་དགོན་པ་ཞིག་ཡིན་མོད། ད་ལྟ་སུས་
ཀྱང་ཨ་མདོ་བའི་དགོན་པར་རྩི་བཞིན་མེད། ཨ་མདོ་བ་དེ་ནི་ང་ཚོས་གླེང་བཞིན་པའི་རྭ་
145



ཤེས་རབ་ཀྱི་ཚོམས།
སྒྲེང་དགོན་པའི་དགོན་བདག་རྭ་སྒྲེང་སྐུ་ཕྲེང་དང་བོ་རེད། ཁོང་ནི་ཨ་མདོའི་གཅན་ཚ་
ཉིན་ཏེ་དེང་སང་དཔའ་ལུང་དུ་འབོད་པའི་ས་ཆར་འཁྲུངས་ཤིང་དབུས་སུ་སེར་བྱེས་གྲྭ་
ཚང་དུ་སློབ་གཉེར་གནང་ནས་མཁས་པ་ཆེན་པོ་གྱུར་ཏེ་དགའ་ལྡན་གསེར་ཁྲི་ལ་ཕེབས་
པར་མ་ཟད་རྒྱལ་དབང་སྐུ་ཕྲེང་བདུན་པའི་ཡོངས་འཛིན་ལ་བཞུགས་པའི་ཁྲི་ངག་དབང་
མཆོག་ལྡན་རེད།
བོད་གཞུང་གིས་ཁོང་ལ་རྭ་སྒྲེང་དགོན་པ་ཕུལ་བ་ནས་ཁོང་གི་མཚན་ལ་རྭ་སྒྲེང་
ཞེས་ཐོགས་པས་སྐུ་ཕྲེང་རྗེས་མ་ལས་སྐུ་ཕྲེང་གཉིས་ཀྱིས་བོད་ཀྱི་སྡེ་སྲིད་ལ་བཞུགས་པ་མ་
ཟད། མཐར་གཉིས་ཀ་སྡེ་བ་གཞུང་གི་ཁྲིམས་ལ་ཐོགས་ནས་ཉེས་ཅན་དུ་གྱུར།
ཁོང་གི་སྐུ་ཕྲེང་རིམ་བྱོན་ལས་བོད་ཀྱི་སྲིད་སྐྱོང་ལ་བཞུགས་པ་གཉིས་བྱོན་ལ་
གཉིས་ཀ་ཡང་རྗེས་སུ་ཆབ་སྲིད་ཀྱི་ཉེས་ཅན་དུ་གྱུར་པ་མ་ཟད་བོད་ཀྱི་ལོ་རྒྱུས་ཁྲོད་དུ་སྲིད་
འཛིན་ལས་མན་ཇུ་དང་གོ་མེན་ཏང་ལ་རྒྱབ་བརྟེན་བཅོལ་མཁན་གཉིས་ཡིན་པས་ད་ལྟ་
རྭ་སྒྲེང་རྒྱལ་གཅེས་རིང་ལུགས་པ་ཡིན་ཟེར་བའི་རྒྱུ་མཚན་ཡང་དེར་ཐུག་ཡོད།
དེ་ལས་དང་བོ་རྭ་སྒྲེང་སྐུ་ཕྲེང་གསུམ་པ་ངག་དབང་ཡེ་ཤེས་ཚུལ་ཁྲིམས་རྒྱ་མཚོ་
ཡིན་ལ་ཁོང་ནི 1845 ལོར་བོད་ཀྱི་སྲིད་སྐྱོང་ལ་བཞུགས་ཏེ་ལོ་བཅུ་གཅིག་བསྐྱངས།
1855 ལོར་རྒྱལ་བ་མཁས་གྲུབ་རྒྱ་མཚོ་སྲིད་བཟུང་ཡང་ཟླ་འགའ་ནས་སྐུ་གཤེགས་པས་ཁོང་
གིས་སླར་ཡང་བསྐྱངས་ཏེ 1862 ལོར་འབྲས་སྤུངས་རི་གྲྭའི་གཏོང་སྒོ་བཅགས་པའི་ཟིང་
ཆས་རྒྱལ་ཐམ་བསྣམས་ཏེ་རྒྱ་ནག་ཏུ་བྲོས་ཏེ་སྐྱབས་བཅོལ་བར་གོང་མས་གཟུ་བཤད་དེ་
ཕྱིར་ཕེབས་དུས་ཟི་ལིང་ནས་སྐུ་གྲོངས།
རྭ་སྒྲེང་སྐུ་ཕྲེང་ལྔ་བ་ནི་ཁྲིམས་ཁང་ནས་སྐུ་གཤེགས་པའི་བོད་ཀྱི་སྲིད་སྐྱོང་ཁོ་ན་
སྟེ། ཁོང ( 1912--1941 } སློབ་གཉེར་བྱས་ཏེ་མཁས་པ་ཆེན་པོར་གྱུར་ཅིང 1933 ལོར་རྒྱལ་
དབང་བཅུ་གསུམ་པ་ཆེན་པོ་སྐུ་གཤེགས་རྗེས་བོད་ཀྱི་སྲིད་སྐྱོང་ལ་བསྐོས་ཤིང་བོད་ཀྱི་
དཔལ་འབྱོར་དང་བདེ་འཇགས་རྒྱལ་བའི་གསེར་གདུང་ཆེན་མོ་བཞེངས་པ། རྒྱལ་བའི་
ཡང་སྲིད་འཚོལ་བ་དང་ཁྲིར་འགོད་པ། སྡོམ་པ་གནང་བ་སོགས་ལ་བྱས་རྗེས་ཆེ། རྒྱལ་
དབང་ལ་བསྙེན་རྫོགས་ཀྱི་སྡོམ་པ་འབུལ་རན་དུས་ཁོང་ལ་སྡོམ་པ་མེད་པའི་གླེང་གཞི་
བྱུང་བས་སྲིད་དབང་ཁོང་གི་བླ་མ་སྟག་བྲག་གིས་སྲིད་སྐྱོང་གི་འགན་ལོ་གསུམ་ལ་
146



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བསྐྱངས་ནས་ཕྱིར་སྤྲོད་པར་ཁས་བླངས་ནས་རྭ་སྒྲེང་དུ་ཕེབས་ནས་དུས་ཡུན་ལོན་དུས་
སྟག་བྲག་གིས་སྲིད་དབང་ཕྱིར་མ་སྤྲད་པས་ཁོང་གཉིས་བར་ལ་འགལ་བ་བྱུང་ཞིང་། རྗེས་
སུ་རྭ་སྒྲེང་གཉེར་བ་སོགས་ཀྱིས་སྲིད་སྐྱོང་སྟག་བྲག་ལ་འགད་རྫས་ཕུལ་ཞིང་གོ་མེན་ཏང་
ལ་རྒྱབ་རྟེན་བཅོལ་བ་སོགས་ཀྱིས་རྭ་སྒྲེང་བཟུང་སྟེ་པོ་ཏ་ལར་བཞུགས་དུས་གློ་བུར་དུ་
གྲོ
གྲོངས།
དེ་ལས་རྭ་སྒྲེང་དགོན་པས་གྲྭ་བ་སྐོར་ཞིག་གིས་བོད་གཞུང་གི་སྲུང་བའི་དམག་མི་
ཚོ་བསད་དེ་ངོ་རྒོལ་བྱས་པས་བོད་གཞུང་གིས་གཏོར་བཅོམ་ཆེན་པོ་བྱས། དེ་ལྟར་རྭ་སྒྲེང་
གི་རྐྱེན་གྱིས་རྭ་སྒྲེང་དགོན་པ་དར་ཞིང་རྒྱས་ན་ཡང་རྭ་སྒྲེང་གི་རྐྱེན་གྱིས་རྭ་སྒྲེང་དགོན་པ་
ཉམས་ཤིང་རྒུད་པར་གྱུར།
ལྷག་པར་རིག་གསར་གྱིས་བླང་དོར་མེད་པར་གཏོར་བཅོམ་བྱས་པ་དེས་རྭ་སྒྲེང་
དགོན་པ་འདི་བོད་ཀྱི་བསྟན་པའི་འབྱུང་ཁུངས་རེད་ཅེས་ན་སུ་ཞིག་གི་རྣ་བར་འགྲོའམ།
མཚན་མོར། བདག་རྭ་སྒྲེང་དགོན་པའི་འདབས་ཀྱི་ནགས་གསེབ་ཏུ་སོང་ནས་
ཁེར་རྐྱང་དུ་རང་གི་ཡིད་ལ་བཀའ་གདམས་པའི་རྣམ་ཐར་གཙང་མ་རྟོག་བཟོ་བྱས། ཡིན་
ན་ཡང་། ངས་སེམས་ཀྱང་མག་མོག་ཏུ་གྱུར་ནས་དུས་ཀྱི་འགྱུར་བ་ཁས་མི་ལེན་ཀ་མེད་
བྱུང་སོང་།
147



ཤེས་རབ་ཀྱི་ཚོམས།
གསང་འདུས་མེད་པའི་བདེ་གསང་འཇིགས་གསུམ་གྱི་དགོན་པ།
-བདེ་ཆེན་གསང་སྔགས་མཁར།
སྟག་རྩེ་རྫོང་ལ་སླེབས་དུས་ཕྱི་དྲོ་སྟེ། རླངས་འཁོར་ཞིག་གིས་ངེད་གཉིས་གསང་
སྔགས་བདེ་ཆེན་གླིང་གི་མདུན་དུ་སྐྱེལ་བྱུང༌། ས་འདི་ནི་དེང་སང་གི་སྟག་རྩེ་རྫོང་ཡིན་ལ་
གསང་སྔགས་བདེ་ཆེན་གླིང་གི་རི་བོ་ཁེར་ཆད་ཅིག་གི་པང་དུ་ཆགས་འདུག
གོ་ཐོས་ལྟར་ན་ས་ཆ་འདིའི་མིང་ལ་སྔོན་ཆད་བདེ་ཆེན་ཟེར་ཞིང་འདིར་དགོན་པ་
བཏབ་པས་གསང་སྔགས་བདེ་ཆེན་གླིང་ཞེས་ཐོགས་པ་ཡིན་འདུག རླངས་འཁོར་ལས་
བབས་རྗེས་བདག་གི་མིག་ལ་ཤར་བ་ནི་རྒྱབ་རིའི་སྟེང་གི་མཁར་རྙིང་དེ་ཡིན་ལ། སུས་ཀྱང་
དེ་ལ་སྟག་རྩེ་མཁར་དེ་ལོས་ཡིན་སྙམ་ངེས་མོད། ལོ་རྒྱུས་ལ་འཁོད་པ་ལྟར་ན་དེའི་མིང་ལ་
བདེ་ཆེན་བྲག་དཀར་རྫོང་ཟེར་བ་ལས་སྟག་རྩེ་རྫོང་མི་ཟེར།
ད་ལྟ་རྒྱབ་རིའི་སྟེང་དུ་རྫོང་མཁར་དེའི་མཁར་ཤུལ་མ་གཏོགས་མེད་མོད། ཉམས་
ཆག་བྱུང་བའི་ངོ་གདོང་དེས་སྔོན་ཆད་
་་ཆད་ཀྱི་དགའ་སྐྱོ་ཟུང་འབྲེལ་གྱི་ལོ་རྒྱུས་ཤིག་སྟོན་
བཞིན་པ་འདྲ། དེ་ནི་ཕག་མོ་གྲུ་བས་བོད་ཀྱི་སྲིད་དབང་འཛིན་པའི་སྐབས་བརྩེགས་པའི་
རྫོང་ཆེན་བཅུ་གསུམ་གྱི་གྲས་བདེ་ཆེན་བྲག་དཀར་རྫོང་ཞེས་པ་དེ་ཡིན། སྔོན་ཆད་བདེ་
ཆེན་རྫོང་རྩེར་རྗེ་ཙོང་ཁ་བ་ཆེན་པོ་དང་། རྒྱལ་དབང་སྐུ་ཕྲེང་ལྔ་བ་སོགས་ཕེབས་པའི་ལོ་
རྒྱུས་ཡོད་ཅིང་། རྒྱལ་བོ་སྐུ་ལྔ་བཞུགས་པའི་མགོན་ཁང་ཆུང་ངུ་ཞིག་ཡོད་པར་གྲགས།
འོན་ཀྱང་ད་ལྟ་དེ་རུ་མཁར་ཤུལ་ཙམ་ལས་མེད་པས་སུ་ཞིག་དེར་སོང་ནས་རྒྱལ་བོ་སྐུ་ལྔའི་
རྣམ་ཤེས་འཚོལ་ལམ།
ཡིན་ན་ཡང་། ད་ལྟའི་སྟག་རྩེ་རྫོང་གི་མིང་ཡང་སྔོན་ཆད་ཀྱི་མིང་ཞིག་ཡིན་ལ།
148



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དེའི་གནས་ཡུལ་ནི་འཕན་པོའི་མདའི་ཤར་རྒྱུད་སྐྱིད་ཆུའི་བྱང་ངོས་སྟག་རྩེ་གྲོང་ཚོའི་ཤར་
གྱི་རིའི་སྟེང་དུ་གྱང་གོག་ཤིན་ཏུ་ཆེན་པོ་ཡོད་ས་དེ་ཡིན་ཟེར་ཡང་། བདག་ལ་དེར་སོང་
ནས་ལྟ་སྐོར་བྱེད་པའི་དུས་ཚོད་རེག་མ་བྱུང་། རེད་དེ། དེ་ཡང་ཐོག་མར་ཕག་གྲུས་བོད་ཀྱི་
སྲིད་དབང་འཛིན་སྐབས་རྫོང་ཆེན་བཅུ་གསུམ་བརྩེགས་པའི་གྲས་ཀྱི་སྟག་རྩེ་རྫོང་ཞེས་པ་
དེ་རེད།
ད་ལྟ་བལྟས་ན་སྔོན་གྱི་སྲིད་འཛིན་གྱི་རྫོང་གཉིས་ཀ་གོག་པོར་གྱུར་འདུག་མོད།
བསྐྱར་དུ་ལངས་པའི་གསང་སྔགས་བདེ་ཆེན་གླིང་གིས་དེ་གཉིས་ཀྱི་རྣམ་ཤེས་སྲུང་འདུག་
པ་འདྲ། ངའི་སྟོང་འདང་དུ་དེ་འདྲའི་འཕྲུལ་སྣང་ཞིག་འབྱུང་བཞིན་རི་གཤམ་དུ་གནས་
པའི་བདེ་ཆེན་གསང་སྔགས་མཁར་མཇལ་བར་ཕྱིན།
འདིར་བཞེངས་
ངས་པའི་ལྷ་ཡང་མཇལ་མྱོང་བའི་ལྷ་ཡིན་ལ། ལྷ་འདི་དག་གཞན་དུ་
ཡོད་པའི་ལྷ་དང་ཁྱད་པར་མེད་ལ་བྱིན་རླབས་ལ་ཡང་ཆེ་ཆུང་མེད་ན་ཡང་ངའི་སེམས་ཀྱི་
སྣང་བ་ལ་ཁྱད་པར་ཆེན་པོ་བྱུང་སོང་། འདིར་སླེབས་དུས་ཙོང་ཁ་བའི་གསང་སྔགས་ལ་
ཐག་ཇེ་ཉེར་གྱུར་པ་ལྟ་བུའི་སྣང་བ་བྱུང་ཞིང་། འདི་ལ་མཇལ་བས་རྗེ་བླ་མར་མཇལ་བ་ལྟ་
བུའི་སྣང་བ་བྱུང་།
དགོན་པ་འདི་ནི་རྗེ་ཙོང་ཁ་བས 1419 ལོར་བཏབ་ཅིང་དགེ་ལུགས་པའི་བདེ་
གསང་འཇིགས་གསུམ་གྱི་ཆོ་ག་ཕྱག་ལེན་ཉམས་བཞེས་ཀྱི་དགོན་པ་ཞིག་ཡིན་ཡང་གསང་
འདུས་ཀྱི་སྐུ་མེད། དེ་བས་འདི་ནི་གསང་འདུས་མེད་པའི་བདེ་གསང་འཇིགས་གསུམ་
སྒྲུབ་ས་ཞིག་ཡིན་ཏེ། དགོན་འདི་ཉིད་གསང་བ་འདུས་པ་ཡིན་པས་བདེ་གསུང་འཇིགས་
གསུམ་ཚང་བ་ཡིན་པར་བཤད།
ད་དུང་འདི་ན་ངག་རྒྱུན་ཡིད་དུ་འོང་བ་མང་བོ་ཡོད་ངེས་ཀྱང་རིག་གསར་གྱི་
གཏོར་བཅོམ་ལ་དངངས་ནས་གང་ཞིག་ལ་བྲོས་པ་འདྲ། སྔོན་མཁས་གྲུབ་རིན་པོ་ཆེས་
མགོན་པོའི་སྐུ་ཞིག་བཞེངས་པར་ས་མཐེབ་ཀྱུ་རེར་ཡ་མ་ར་ཛ་འབུམ་རེ་བསགས་ཏེ་སྐུ་
སྨད་གྲུབ་པ་ལ་ཉིན་གཅིག་ཨ་མདོ་ནས་མཇལ་བ་གསུམ་སླེབས་ཏེ་མགོན་པོ་ལ་མཇལ་
149



ཤེས་རབ་ཀྱི་ཚོམས།
དགོས་ཞུས་པ་ཁོང་གིས་ད་ལྟ་གྲུབ་མེད། ཁྱོད་ཚོ་ཡར་སོངས་ཞེས་གསུངས་པར་ཨ་མདོ་
གནས་སྐོར་བ་གསུམ་ཡར་སོང་ནས་ཕྱིར་མ་ཡོང་བས་མཁས་གྲུབ་རིན་པོ་ཆེས་ཅི་ཡིན་
ནམ་དགོངས་ནས་མགོན་པོའི་སར་ཕེབས་སྐབས་གནས་སྐོར་བ་གསུམ་པོ་མཐོང་རྒྱུ་མེད་
ལ་མགོན་པོའི་སྐུ་སྟོད་ལྷུན་གྱིས་གྲུབ་ཅིང་མགོན་པོའི་སྐུ་ངོ་མཚར་བ་ཞིག་ཡོད་སྐད།
སྔོན་དགེ་འདུན་ཞལ་གྲངས་བརྒྱ་སྐོར་བཞུགས་ཡོད་པ་དང་དགོན་བདག་དགའ་
ལྡན་ཁྲི་བ་རིམ་བྱོན་ནས་མཛད་ཅིང་ལོ་ལྟར་ཟླ་གཉིས་པའི་ནང་རྒྱུད་སྨད་གྲྭ་ཚང་འདིར་
ཆོས་ཐོག་ཏུ་ཕེབས་ནས་གསང་བ་འདུས་པའི་སྒྲུབ་མཆོད་གནང་སྲོལ་ཡོད།
རིག་གནས་ག
ས་གསར་བརྗེ་ཆེན་མོའི་སྐབས་སུ་འདི་ཡང་རྩ་མེད་དུ་བཏང་མོད།
ལོར་རིམ་བཞིན་ཉམས་གསོ་བྱེད་ཐུབ་པ་བྱུང་། ད་ལྟ་སྔོན་གྱི་མགོན་པོ་གསུང་འབྱོན་
མ་སོགས་ཀྱི་སྐུ་ཚབ་བཞེངས་འདུག་པས་རྫོང་གོག་ཞིག་རོ་ཞིག་གི་གཤམ་དུ་ཚེ་སྲོག་རྒྱས་
1986
བཞིན་འདུག
ངེད་གཉིས་དགོན་པར་མཇལ་ནས་སྒོར་བུད་དེ་གཞུང་ལམ་ལ་སླེབས་དུས་གོམས་
སྲོལ་བཞིན་ཕྱི་མིག་ཅིག་ལྟ་དུས་གསང་སྔགས་ཀྱི་ཆོས་སྡེ་ཆེན་པོ་འདི་ནི་ལྷིང་འཇགས་ཀྱི་
ཁྲོད་དུ་དལ་ཅག་གེར་ཅི་ཞིག་ལ་བསམ་གཞིག་གཏོང་བཞིན་པ་འདྲ།
150



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བོད་ཀྱི་བསྟན་པར་དག་ཐེར་མཛད་པའི་དབེན་པའི་རི་ཁྲོད།
འབྲོག་རི་བོ་དགེ་ལྡན་རྣམ་པར་རྒྱལ་བའི་གླིང་།
དགེ་ལུགས་པ་ཞིག་ཡིན་ན་དགའ་ལྡན་དགོན་པ་མཇལ་བ་ནི་དབུས་གཙང་གི་
གནས་མཇལ་ལས་ཆེས་གལ་ཆེ་བ་ཞིག་ཡིན་ཏེ། འདི་ནི་རྗེ་ཙོང་ཁ་བས་དངོས་སུ་བཏབ་
པའི་དགོན་པ་སྟེ། དགེ་ལུགས་པའི་མ་དགོན་ཡིན་ཞིང་། རྗེ་བླ་མའི་གདུབ་འཚོབ་དགའ་
ལྡན་གསེར་ཁྲི་དག་ཀྱང་གནས་འདི་རུ་བྱོན་པ་རེད། དེ་བས་དགོན་འདི་ནི་དགེ་ལུགས་
པའི་བསྟན་པའི་འབྱུང་ཁུངས་སུ་ངོས་འཛིན་བཞིན་ཡོད།
འབྲོག་རི་བོ་དགེ་ལྡན་རྣམ་པར་རྒྱལ་བའི་གླིང་ནི་དབང་བསྐུར་རིའི་ལྡེབས་
བཙུན་མོ་སྡིངས་ཀྱི་མདུན་ངོས་འགོག་པ་རིའི་ལྡེབས་སུ་གནས་ཡོད། རིའི་མིང་འབྲོག་རི་
བོ་དགའ་ལྡན་ཟེར་བས་དགའ་ལྡན་པའམ་དགེ་ལྡན་ཞེས་པའི་དགོན་པའི་མིང་ལ་གྱུར་
ཅིང་རིམ་བཞིན་གྲུབ་མཐའི་མིང་དུ་གྱུར། རྗེ་ཙོང་ཁ་བ་ཆེན་པོ་བློ་བཟང་གྲགས་པས་བོད་
རབ་བྱུང་བདུན་པའི་ས་གླང་སྤྱི་ལོ 14()9 ལོར་ཐོག་མར་ཕྱག་བཏབ།
རི་འདིའི་མཐའ་སྐོར་དུ་རང་བྱོན་དུ་མ་མཇལ་རྒྱུ་ཡོད་པ་དང་། ལྷག་པར་མོང་
འགལ་བུས་གཏེར་དུ་སྦས་པའི་དུང་དཀར་ཙོང་ཁ་བ་ཆེན་པོས་གཏེར་ནས་བཞེས་ཏེ་
འཇམ་དབྱངས་ཆོས་རྗེ་བཀྲིས་དཔལ་ལྡན་ལ་གནང་བ་སོགས་ལོ་རྒྱུས་མང་བོ་ཡོད།
རྗེ་ཙོང་ཁ་བ་ཆེན་པོ་དགུང་གྲངས་བཅུ་དྲུག་ལ་མདོ་སྨད་ཙོང་ཁའི་ཡུལ་ནས་
དབུས་ཕྱོགས་སུ་བྱོན་ནས་རྗེ་བཙུན་རེད་མདའ་བ། བླ་མ་དབུ་མ་བ་དཔའ་བོ་རྡོ་རྗེ། རྗེ་
བཙུན་འཇམ་དབྱངས། ལྷོ་བྲག་མཁན་ཆེན་ནམ་མཁའ་རྒྱལ་མཚན་སོགས་བཤེས་གཉེན་
བཅུ་ཕྲག་བཞི་ཙམ་བསྟེན་ནས་མདོ་སྔགས་ཀྱི་གཞུང་ལུགས་མཐའ་དག་ལ་ཐོས་བསམ་
སྒོམ་གསུམ་རྒྱ་ཆེན་པོ་གནང་བས་སྙན་པའི་གྲགས་པ་རྒྱལ་ཁམས་ཀུན་ཏུ་ཁྱབ་ཅིང༌། བླ་མ་
རེ་མདའ་བས་གངས་ཅན་མཁས་པའི་གཙུག་རྒྱན་ཞེས་བསྔགས་པ་བཞིན་མཁས་གྲུབ་
ཀུན་གྱི་གཙུག་གི་རྒྱན་དུ་གྱུར།
151



མེ་
ཤེས་རབ་ཀྱི་ཚོམས།
རྗེ་ཙོང་ཁ་བ་དགུང་གྲངས་ང་གཅིག་བར་དཔོན་སློབ་རྣམས་གནས་ངེས་
ས་ངེས་མེད་
ཀྱིས་འགྲོ་དོན་ཁོ་ན་མཛད། རྗེ་སྐུ་ན་མཐོ་བའི་སྐུ་ངལ་གྱིས་བུ་སློབ་དང༌། སྦྱིན་བདག་
རྣམས་ཀྱིས་གདན་ས་ཞིག་གདབ་རྒྱུའི་ཞུ་བ་ནན་གྱིས་ཕུལ་བར་བརྟེན་ཞལ་གྱིས་བཞེས་
ནས་འདུལ་བ་འཛིན་པ་གྲགས་པ་རྒྱལ་མཚན་དང་། དཀའ་བཅུ་བ་རྒྱལ་ཚབ་དར་མ་རིན་
ཆེན་སོགས་དམ་པ་དགུ་དང་འགྲོགས་ཏེ་འབྲོག་རི་བོར་བྱོན། ཆུ་མེད་པ་ལ་རྗེ་རིན་པོ་ཆེ་
ནས་ཕྱག་མཛུབ་གཏད་པས་ཆུ་བརྡོལ་ཏེ་ཆུ་མིག་སྤྱི་གསོ་བྱ་བ་བྱུང་། དམ་ཅན་ཆོས་རྒྱལ་
གྱི་ཞལ་འབག་དང་དུང་དཀར་གཏེར་ནས་བཞེས་ཏེ་གནས་དེར་གདན་ས་བཞེངས་རྒྱུ་
ཐག་བཅད།
འདུལ་བ་འཛིན་པ་གྲགས་པ་རྒྱལ་མཚན་དང་། རྒྱལ་ཚབ་སོགས་དགེ་འདུན་ལྔ་
བརྒྱ་ལྷག་ཙམ་ཕེབས་ནས་འདུལ་བ་ཕྱག་ལེན་བཙུགས། ཕག་གྲུ་སྡེ་སྲིད་དབང་གྲགས་པ་
རྒྱལ་མཚན་དང་སི་ཏུའི་རྒྱུད་པ་བློན་རྒྱུད་བྲག་དཀར་ནང་སོ་རིན་ཆེན་ལྷུན་པོ། ནང་སོ་རྒྱུ་
བོ་སྤུན་མཆེད་རྒྱ་མ་ཁྲི་དཔོན་སོགས་ཀྱིས་སྦྱིན་བདག་བྱས། ལོ་དེ་རང་ལ་ཚོགས་ཆེན་འདུ་
ཁང་ཀ་བ 108 དང་ཀ་རིང 12 ཡོད་པ་དང་རྗེའི་གཟིམ་ཁང་། གཙང་ཁང་། གྲྭ་ཤག་བདུན་
བཅུ་གྲུབ་ཅིང་གྲྭ་ཤག་བརྒྱ་ཕྲག་གི་རྨང་གཞི་བཏིང་། ལྷོ་བྲག་ནམ་མཁའ་རྒྱལ་མཚན་གྱི་
ལུང་བསྟན་ལྟར་གདན་སའི་མིང་ལ་དགའ་ལྡན་ཞེས་གསོལ།
1410 ལོའི་བོད་ཟླ་གཉིས་པའི་ཚེས་ལྔ་ཉིན་རྗེ་ཙོང་ཁ་བ་འཁོར་དང་བཅས་པ་
དགའ་ལྡན་དུ་ཕེབས་ནས་མདོ་སྔགས་ཆོས་ཀྱི་འཁོར་ལོ་བསྐོར། དགོན་པ་དེར་གྲྭ་ཚང་
ལས་རྗེ་ཙོང་ཁ་བའི་དངོས་སློབ་ཤར་བ་རིན་ཆེན་རྒྱལ་མཚན་གྱིས་ཤར་རྩེ་གྲྭ་ཚང་ཕྱག་
བཏབ། གྲྭ་ཚང་དེར་ཁང་ཚན་བཅུ་གཅིག དང་། བོད་པ་མི་ཚན་བཅས་ཁྱོན་བརྒྱད་ཡོད། །
བྱང་རྩེ་གྲྭ་ཚང་ནི་རྗེ་ཙོང་ཁ་བའི་དངོས་སློབ་ཧོར་སྟོན་ནམ་མཁའ་དཔལ་འབར་
བས་ཐོག་མར་ཕྱག་བཏབ། གྲྭ་ཚང་དེར་ཁང་ཚན་བཅུ་གཉིས་ཡོད། བྱང་རྩེ་གྲྭ་ཚང་ལ་མི་
ཚན་བཅུ་བདུན་ཡོད། དགོན་དེར་ཚོགས་ཆེན་དང་། ཡངས་པ་ཅན། ལྔ་མཆོད་ཁང་། བྱང་
རྩེ་རི་ཁྲོད། གཟིམ་ཆུང་འོད་ཟེར་སྦུག་རྒྱུད་ཁང་བཅས་པ་དང་། 1416ལོར་གསང་སྔགས་ཀྱི་
་རྡོ་ཁང་། ཕུ་ཁང་། ཅོ་ནེ། ལྷོ་བ། ཟུང་ཇ། རྟ་དབོན། ཐེ་བོ། ཉག་རེ། སོག་པོ། གུ་རུ། མངའ་རིས། མི་
ཚན་དྲུག་ཡོད་པ་ནི་བསམ་བློ། མུ་ལི། གོང་དཀར་གླིང་། ཡང ས་རྟེང་། ཐང་སྐྱ་ གཞི་བཙུན།
མི་ཚན་ཞེས་པ་དེ་ས་གནས་གང་གི་མི་ཡིན་པ་ད བྱེ་བ།
152



3300
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྒྲུབ་མཆོད་ཁང་ཀ་བ་དོན་གཉིས་ཡོད་པ། གཙང་ཁང་ཁྱམས་ར་དང་བཅས་པ་གསར་དུ་
བསྐྲུན།
དེའི་རྗེས་སུ་རྗེའི་དངོས་སློབ་དག་གིས་འཛིན་སྐྱོང་སྤེལ་གསུམ་མཛད་པས། རི་བོ་
དགེ་ལུགས་པའི་བསྟན་པ་ཡུལ་གྲུ་ཀུན་ཏུ་ཁྱབ། དགའ་ལྡན་གསེར་ཁྲི་རིམ་བྱོན་གྱིས་སྐྱོང་
བར་མཛད་ཅིང་རྗེ་ནས་ད་ལྟའི་བར་དུ་ཁྲི་རབས་བརྒྱ་དང་གཉིས་བྱུང་། སྤྱིར་ན་དགའ་
ལྡན་དགོན་པའི་དགེ་འདུན་ཞལ་གྲངས་ ཡིན་རུང 1959 ལོར་དགེ་འདུན 440 ལྷག་
ཙམ་བཞུགས་སོ། །
དགའ་ལྡན་དགོན་འདིར་རྗེའི་བླ་མའི་གསེར་གདུང་ཆེན་མོ་དང༌། འཇམ་
དབྱངས་གཙང་བ་བདུན་གྱི་སྐུ་གདུང་བཞུགས་ཡོད། རྗེ་ཉིད་ཀྱིས་བཞེངས་པའི་ཐུབ་
དབང་ཚུལ་ཁྲིམས་སོགས་གསེར་ཟངས་དང་། ལི་མ། དཀྱིལ་འཁོར། གདུང་རྟེན་ ལྡེབས་
རིས་སོགས་དང་། མི་དབང་ཕོ་ལྷ་བསོད་ནམས་སྟོབས་རྒྱལ་གྱིས་བཞེངས་པའི་གསེར་
བྲིས་ཀྱི་བཀའ་འགྱུར་སིའུ་ཐང་གཙོ་འཁོར་ཐང་ག་ཉི་ཤུ་རྩ་གསུམ་ སོགས་ཡོད་ཚད་རིག་
གནས་གསར་བརྗེ་སྐབས་རྩ་གཏོར་དུ་སོང་། དགའ་ལྡན་དགོན་པའི་ཁང་ཚན་དང་ལྷ་
ཁང་གི་སྐུའི་དབུ་རྒྱན་དང་སྙན་རྒྱན། ཕྲ་རྒྱན། སྐུ་གདུང་གི་ཕྲ་རྒྱན། གསེར་ཀོང་། དངུལ་
ཀོང་། གསེར་ཏིང་། མཆོད་རྫས་སོགས་བསྡོམས་དོ་བོ་བཅོ་བརྒྱད་ཡོད་པར་གྲགས། རྗེའི་
གསེར་གདུང་གཏོར་ནས་དམར་གདུང་འགོག་པ་རིར་ཞུགས་ལ་ཕུལ་སར་དེང་སང་
མཆོད་རྟེན་ཆུང་ཆུང་ཞིག་བཞེངས་ཡོད། དེའི་རྗེས་སྟག་རྩེ་རྫོང་ཡན་དང་ལ་མོ་གྲོང་ཚོ་
མན་གྱི་མི་སུ་བྱུང་གིས་རྩ་གཏོར་བཏང་། གོ་ཐོས་ལ་ཁང་རྡིབ་ཐེབས་ནས་མི་ཤི་རྨས་ཀྱང་
བྱུང༌། དགེ་བའི་བཤེས་གཉེན་འབྲོག་མི་བྱམས་པ་བློ་གྲོས་མཆོག་གིས་སྲོག་བསྡོས་ནས་
རྗེའི་དབུ་ཐོད་ཆ་ཤས་དང་། རིང་བསྲེལ། གདུང་རུས། གདུང་ཐལ་མི་ཉུང་བ་ཞིག་གསང་
སྤྱི་ལོ 1421 ལོའི་ཡས་མས་སུ་བྱམས་ཆེན་ཆོས་རྗེའི་དངོས་སློབ་ཨ་ལོ་གླུ་དང་བསོད་ནམས་ཤེས་རབ་
རྣམ་གཉིས་ཀྱིས་མིང་རྒྱལ་རབས་ཀྱི་གོང་མ་ཐོན་ཏིའི་ཏི་ཧྲི གོང་མའི་དབུ་བླདམཛད་སྐབས་ཕུལ་བའི་
གོས་བ ཏ གས་ལས་གྲུབ་པའི་སྟོན་པ་ཤཱཀྱ་མུ་ནེས་གཙོས་གནས་བརྟན་བཅུ་དྲུ གུ་དང་དགེ་བསྙེན། ཧ་
ཤིང་། རྒྱལ་ཆེན་བཞི། གསང་འདུས་མི་བསྐྱོད་བཅས་ཀྱི་གོས་སྐུ་དང་། དེ་ཡང་ལོ་རེར་བོད་ཟླ 6 པའི་
ཚེས་བཅོ་ལྔ་ཉིན་བ ཤམས་ནས་དད་ལྡན་སེར་སྐྱ་ཁྲི་སྟོང་མང་བོས་མཇལ་ཁ་ཞུ་བའི་སྲོལ་ཡོད་པ་དེ་ལ་
དགའ་ལྡན་སེའུ་ཐང་ཞེས་གྲགས།
153



ཤེས་རབ་ཀྱི་ཚོམས།
ཉར་ཐུབ་པ་བྱུང་།
1980 ལོ་ནས་དད་ལྡན་མང་ཚོགས་ཁག་གིས་ལྔ་མཆོད་ཁང་དང་། གསེར་གདུང་
ཆེན་མོ་སོགས་བསྐྱར་བཞེངས་བྱས། རི་འབུར་ངག་དབང་རྒྱ་མཚོ་རིན་པོ་ཆེའི་གཟིམ་
ཤག་ཏུ་དབུ་ཐོད་ཆ་ཤས་དང་། རིང་བསྲེལ། གདུང་རུས། གདུང་ཐལ་མི་ཉུང་བ་ཞིག་
གསང་ཉར་ཐུབ་པ་རྣམས་བཞུགས་སུ་གསོལ་བའི་གསེར་གྱི་མཆོད་རྟེན་ཁྲུ་གང་ཙམ་བྱས་
པ་ཞིག་གསར་བཞེངས་མཛད། 2001 ལོར་གུང་ཐང་འཇིགས་མེད་བསྟན་པའི་དབང་ཕྱུག་
མཆོག་གིས་གསེར་རྒྱ་མ་སུམ་བརྒྱ་ཕུལ་ནས་དགའ་ལྡན་གསེར་གདུང་ཆེན་མོ་བསྐྱར་
བཞེངས་བྱས།
དགའ་ལྡན་གསེར་ཁྲི་ལ་མཇལ་མ་ཐག་འདུ་ཁང་གི་སྒོ་རྒྱག་པའི་དུས་ཚོད་ལ་
སླེབས་བྱུང་། དེ་བས་ཕྱི་སྐོར་ལ་སོང་ནས་ཕྱིར་དགའ་ལྡན་དགོན་པའི་མགྲོན་ཁང་དུ་ལོག་
པ་ཡིན།
མཚན་མོར་བདག་དགའ་ལྡན་དགོན་པའི་མདུན་དུ་རང་ཉིད་གཅིག་པུ་བསྡད་
ནས་དགའ་ལྡན་དགོན་པའི་མཚན་མོའི་རྣམ་པ་ལ་ཞིབ་ཏུ་བལྟས་པ་ཡིན། གནས་འདིར་
བོད་ཀྱི་བསྟན་པར་དག་ཐེར་མཛད་པར་བསམ་ཞིང་བསམ་དུས། བདག་གི་ཡིད་ལ་དད་
པ་ཞིག་དབང་མེད་དུ་སྐྱེ་འོང་མོད། མངགས་གཏོང་ཁང་གི་ཉེན་རྟོག་པའི་གླུ་དབྱངས་
དེས་བདག་གི་བསམ་གཞིག་ཡང་ཡང་དཀྲོགས་སོང་།
མཚན་མོར་སླེབས་སོང་། དྷི་སྐད་ཅིག་གིས་དགའ་ལྡན་དགོན་པའི་ལྷང་འཇགས་
བཀྲོགས་བྱུང་ལ། དེ་ནས་ཆོས་གྲྭའི་རྩོད་པའི་སྐད་ཀྱིས་ཉེན་རྟོག་པའི་གླུ་དབྱངས་ཀྱང་
ཟིལ་གྱིས་མནན་ནས་དབེན་པའི་རི་ཁྲོད་འདིར་ཆོས་ཀྱི་སྒྲ་དབྱངས་ཀྱིས་ཁྱབ་སོང་།
ཞོགས་པར་མཇལ་དུ་འགྲོ་དུས། རྒྱ་མི་ཞིག་གིས་དགོན་པ་ན་གྲྭ་བ་གཅིག་ཀྱང་མེད་
པའི་རྒྱུ་མཚན་ཅི་རེད། བདག་སྔ་མོ་ནས་འདིར་སླེབས་ཀྱང་གྲྭ་བ་གཅིག་ཀྱང་མ་མཐོང་
མོད་དམག་མི་མང་བོ་དགོན་པའི་གླིང་ན་རྒྱུ་བཞིན་འདུག་ཟེར། ངས་དེ་ཁྱོད་ཀྱིས་འདང་
རྒྱོབས་ཞེས་བཤད། ངེད་གཉིས་ཀྱིས་མཇལ་སྐོར་གྲུབ་ནས་རླངས་འཁོར་ཞིག་ལས་མར་
བབས་ཏེ་གཤམ་ནས་བབས་ཏེ། ཕྱིར་དགའ་ལྡན་དགོན་པར་ལྟ་དུས། དགའ་ལྡན་དགོན་
པར་འགྲོ་བའི་ལམ་དེ་རི་ངོས་ནས་ཀྱག་ཀྱོག་གིས་རི་རྩེར་འཐེན་འདུག་པ་མཐོང་།
154



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བཙུན་མོའི་ཕོ་བྲང་དུ་བཞུགས་པའི་དགེ་འདུན།
བཙུན་མོའི་ཚལ།
བཙུན་མོའི་ཚལ་ཞེས་པ་ནི་སྔོན་བཙན་པོའི་རྒྱལ་བོའི་བཙུན་མོ་དག་གིས་བཞུགས་
ས་ཡིན་པས་བཙུན་མོའི་ཚལ་ཟེར། བདག་བཙུན་མོའི་ཚལ་གྱི་སྣེ་གདོང་དེར་བུད་ནས་
ཡུལ་ཕྱོགས་སོ་སོར་རྒྱང་ལྟ་བྱེད་དུས་ཡུལ་བབས་ཀྱི་ཆ་ནས་ཡིད་དུ་འོང་བ་ཞིག་ཏུ་མཐོང་།
ད་ལྟ་དགོན་པ་ཆུང་ངུ་དེའི་གོང་ནས་གནའ་བོའི་རྩིག་པའི་ཤུལ་མཐོང་ཐུབ་ལ། ང་རྩིག་
གོང་ནས་སར་བསྡད་ནས་སྔོན་གྱི་བཙུན་མོ་དག་གིས་སྤྲོ་བསང་ལ་གཡེང་བའི་རྣམ་པ་རེ་
རྟོག་བཟོ་བྱེད་ཐུབ་མིན་ལ་ཚོད་ལྟ་རེ་བྱས་པ་ཡིན།
བོད་ཀྱི་བཙུན་མོ་དག་གིས་དགའ་ཚལ་འདི་ཡང་ད་ལྟ་ཞིག་ཅིང་རལ་ནས་བདག་
མེད་དུ་གྱུར་འདུག འདི་ནི་ལོ་སྟོང་ཕྲག་དུ་མ་ཞིག་གི་སྔོན་ནས་འདི་ལྟར་དུ་གྱུར་མེད་པའི་
ངེས་པའང་མི་འདུག བཙུན་མོ་མཛེས་མ་དག་གམ་ཡང་ན་རིགས་རྒྱུད་དང་བློ་གྲོས་ལྡན་
པའི་རླབས་ཆེ་བའི་བུད་མེད་སྐོར་ཞིག་གི་གྲོགས་དན་ལས་བོད་བཙན་པོས་འཛམ་གླིང་གི་
སུམ་གཉིས་དབང་དུ་བསྒྱུར་བ་མ་ཡིན་ནམ།
སྐྱེས་བུ་ཆེན་པོ་ཞིག་གི་རྒྱབ་ན་ངེས་པར་བུད་མེད་མཛངས་མ་ཞིག་ཡོད་ཅེས་
བཤད་པ་ཅི་མ་བདེན། ཡིན་ན་ཡང་། དེ་ལྟ་བུའི་བུད་མེད་མང་བོ་ཞིག་རང་གི་མིང་ཡང་
འཇིག་རྟེན་འདིར་མ་བསྐྱུར་བར་བུད་སོང་། ངས་དེ་དག་ལ་འདང་རྒྱག་བཞིན་གནས་
འདིར་ཐོན་མིའི་ཡིག་ཕུད་ཀྱི་སྐོར་ཡིད་ལ་འཁོར་བྱུང་།
ཁོང་ཚོས་ངོ་སྤྲོད་བྱས་པ་ལྟར་ན་ཐོན་མིས་བོད་ཡིག་མཛད་ནས་འདིར་ཕེབས་
ནས་རྒྱལ་བོ་སྲོང་བཙན་དང་མཇལ་ནས་ཡིག་ཕུད་འདི་དེ་དུས་ཁོང་ལ་ཕུལ་བ་ཡིན་ཟེར།
སྐབས་དེར་སྲོང་བཙན་ཐུགས་དགྱེས་ནས་སྟོན་མོ་རྒྱ་ཆེན་པོ་ཡང་གནང་ཡོད་སྲིད།
ཞལ་རས་གསལ་ལ་རང་མདངས་གང་བ་བཟང་། །གདམས་ངག་ཟབ་ལ་མ་ཆད་ཐ་
155



ཤེས་རབ་ཀྱི་ཚོམས།
དད་རང་། །ལས་ངན་བག་ཚོགས་ཐམས་ཅད་བསལ་མཛད་པ། །འཕགས་པ་མ་ཕམ་ཡང་
དག་དམ་པ་ལ། །བདེ་གཤེགས་བདེན་ངེས་ཡེ་ཤེས་ཏེ། །ཏིང་འཛིན་ཞི་ཉིད་རིག་ཅིང་
གཟིགས། །ཉོན་མོངས་ཚོགས་བཅོམ་མགོན་པོ་མཆོག། དུས་གསུམ་བདུད་འདུལ་ཀུན་ཏུ་
ཐུལ། །ཞེས་པའི་ཐོན་མིའི་ཡིག་ཕུད་འདི་ཤེལ་སྒོ་ཞིག་གི་ནང་དུ་བཞག་འདུག་ཅིང་། ཡི་གེ་
གསེར་རྩི་ད
དང་མ་གདན་ཚོན་དམར་བོ་བྱུགས་འདུག དཀོར་གཉེར་གྱིས་རྩི་འདི་ཁོང་ཚོས་
བྱུགས་པ་ཡིན་ཟེར།
ཐོན་མིའི་ཡིག་ཕུད་འདི་ནི་ཐོན་མིས་མཛད་མིན་ལ་དོགས་པ་མཛད་ཀྱིན་ཡོད།
འོན་ཀྱང་ང་ཚོས་གསལ་བོར་ཤེས་དགོས་པ་འདི་ནི་དུས་ནམ་ཞིག་ནས་ལོ་རྒྱུས་ཡིག་ཚང་
ལ་བཀོད་པ་དང་། མེ་ལོང་མ་མ་བསྒྱུར་བའི་སྔོན་དུ་བོད་དུ་འདི་ལྟ་བུའི་སྙན་ངག་གི་རྩོམ་
སྲོལ་ཡོད་མེད་ཤེས་རྒྱུ་ནི་ཆེས་གལ་ཆེ་བ་ཞིག་རེད།
རྒྱལ་རབས་གསལ་བའི་མེ་ལོང་དུ་ཐོན་མིའི་ཡི་གེའི་ཕུད་འདི། ཛེན་ཁོག་སྣ་རྡོའི་ལྷ་
ཁང་ལ་བྲག་ལ་བརྐོས་ནས་ཡོད་དོ། །ཞེས་བཤད་པའི་ཛེན་ཁོག་སྣ་རྡོའི་ལྷ་ཁང་ཞེས་པ་
ཡང་འདི་ཡིན། སྔོན་མ་ཁོང་གིས་ཡི་གེ་འདི་བྲག་གི་ངོས་ལ་བརྐོས་ནས་ས་ཆ་འདིའི་མིང་
ལ་ཛེན་ཁོག་ཟེར་ལ། ཛེན་ཁོག་སྣ་ཞེས་པ་བྲག་སྣ་འདི་ལ་བརྗོད་པ་ཡིན། རྭ་ལོ་ཙཱ་བའི་རྣམ་
ཐར་དུའང་ ལ་མོར་བཞུགས་དུས། རྡོ་ལ་གསོལ་མཛོ་མོ་ཞིག་གི་རྗེས་གསལ་བར་བྱུང་
གྱེར་ དུ་ཐོན་མི་སམ་བྷོ་ཊའི་ཡིག་ཕུད་རྡོ་ལ་བརྐོས་པ་ཞིག་མཇལ་ཚེ་ཡི་གེ་ལས་བདུད་རྩི་
བབས། རྒྱ་མར་སྲོང་བཙན་གྱིས་འཁྲུངས་ས་གཟིགས་པ་ལ་ཞེས་གསུངས་པ་ལ་བལྟས་ན་
ལ་མོ་ནས་རྒྱ་མའི་བར་དུ་གྱེར་ཞེས་པ་ཡོད་ཅིང་། དེར་ཐོན་མིའི་ཡིག་ཕུད་ཡོད་པ་གསལ་
བོར་བསྟན་ཡོད། འོན་ཀྱང་། ཁོང་གིས་གཟིགས་པའི་ཡིག་ཕུད་དེ་རྣམ་ཐར་ལ་མ་བཀོད་
པ་ ཤིན་ཏུ་ཕངས་ཆེ།
བདག་གིས་བསམ་ན་གྱེར་ཞེས་པ་འདི་ནི་ད་ལྟ་བཙུན་མོ་ཚལ་ལས་མ་འདས་ཏེ་ས་
འདིའི་མིང་ལ་ད་ལྟ་འབྱེད་ཅེས་ཟེར་གྱིན་ཡོད་ལ། བཙུན་མོ་ཚལ་གྱི་འདབས་ཀྱི་གྲོང་ཚོ་ལ་
ཆབ་འགག་རྟ་མགྲིན་གྱི་ཆེད་རྩོམ་ཕྱོགས་བསྒྲིགས། ཀྲུང་གོའི་བོད་རེ ག་པ་དཔེ་སྐྲུན་ཁང་ ཡིག་
ཕུང་སྙན་ངག་ལ་དཔྱད་པ། ཤུ 297 ཞིབ་འཇུག་ལེགས་པོ་ཞིག་མཛད་ཡོད།
156



འ
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འབྱེད་གྲོང་ཚོ་ཟེར། དེ་ལ་ཁོང་ཚོར་ཆོས་རྒྱལ་སྲོང་བཙན་གྲོད་བཏུམས་སུ་འཁྲུངས་པ་ལ་
ཡུམ་སྐྲག་སྟེ་ཆུ་ལ་བཤམས་པས་གླིང་ལག་ཏུ་ཐོན་པ་ཕོ་རོག་ཅིག་གིས་འཁྱེར་ཡོང་སྟེ་བྱན་
ཁོག་ནང་རི་ཟུར་དུ་རྡོ་ལྷ་སྤུན་གསུམ་ཞེས་པ་ཞིག་ཡོད་པ་དེའི་སྟེང་དུ་ཁ་འབྱེད་པར་
འབྱེད་ཅེས་གྲགས་ཞེས་ངག་རྒྱུན་ཞིག་ཀྱང་ཡོད་པས་གྱེར་ཞེས་པ་དང་ད་ལྟའི་འབྱེད་ཅེས་
པ་ནི་སྒྲ་གཅིག་ལས་གྲུབ་བོ། །
དེ་ལྟར་བཤད་ན་ཡིག་ཕུད་མེ་ལོང་མའི་རྗེས་ཀྱི་ཡིན་ཟེར་བ་དེ་རྨོངས་པའི་ཚོད་
དཔག་ལས་ལོ་རྒྱུས་ཀྱི་ཁུངས་གཏུག་ས་མེད་པ་གསལ་བོ་ཤེས་ཡོང་། ལྷག་པར་འགྲོ་མགོན་
འཕགས་པའི་གསུང་ན་བྱ་དཀའ་བའི་སྙན་ངག་མང་བོ་ཡོད་པ་དེས་བོད་ཀྱི་རྩོམ་རིག་གི་
ལོ་རྒྱུས་སྟེང་གི་ནོར་འཁྲུལ་མང་བོ་ཞིག་བཟློག་ངེས་སོ། །ལྷག་པར་རྔོག་ལོའི་ད
འི་དག་ཡིག་ལས།
ཚིག་འདི་ཡིད་ཀྱིས་འདྲིས་བགྱིའི་ཕྱིར། །བུ་ཆུང་མྱུར་ཏུ་ཟུང་དུ་ཟུངས། །གཡེལ་མེད་
བཤེས་གཉེན་ཉེར་བསྟེན་ཏེ། །ཆོས་ནོར་ལོངས་སྤྱོད་ཡོངས་ཐོབ་མཛོད། །ཅེས་འབྱུང་བ་
འདི་བློ་ལྡན་དག་གིས་བསམ་གཞིག་གནང་དགོས་པ་ཞིག་མ་ཡིན་ནམ།
བཙུན་མོ་ཚལ་ནི་ད་ལྟ་དགོན་པ་ཞིག་ཏུ་གྱུར་འདུག དགོན་པས་བདག་ཏུ་བཟུང་
ཡོད་པའི་སྔོན་གྱི་ཤུལ་དག་ཆོས་ལུགས་ཀྱི་རྣམ་པར་བསྒྱུར་ཡོད་ན་ཡང་། ཆོས་ལུགས་ཀྱི་
རྣམ་པར་བསྒྱུར་བ་དེས་ད་དུང་བོད་མི་རིགས་ཀྱི་སེམས་སུ་ད་དུང་གསོན་པོར་གནས་
འདུག དེ་ལས་གཞན་པ་དག་ནི་ཉམས་ནས་ཤུལ་ཡང་ངོས་ཟིན་པ་དཀའ་བའི་སར་
སླེབས་ཤིང་བཙུན་མོ་ཚལ་ཡང་དེ་བཞིན་དུ་གྲུབ་འདུག
ལོ་རྒྱུས་དཔྱད་གཞི་ལྟར་ན་གནས་འདིར་དགོན་པ་མ་བཙུགས་པའི་སྔ་རོལ་ཏུ་
བཙུན་མོ་ཚོའི་སྤྲོ་བསང་རོལ་ས་འདི་ཞིག་རལ་དུ་གྱུར་པ་འདྲ། རྗེ་ཙོང་ཁ་བའི་སློབ་མ་
འདུལ་འཛིན་གྲགས་པ་རྒྱལ་མཚན་ཞེས་འདུལ་བ་འཛིན་པའི་ཚད་དུ་བྱེད་པ་དེས་གནས་
འདིར་དགོན་པ་བཏབ། ཁོང་ནི་འབྲུ་གུང་བྲག་མདའ་ཞེས་པར་སྐུ་འཁྲུངས། འབྲི་གུང་
མཐིལ་ནས་རྗེ་ཙོང་ཁ་བ་ཆེན་པོ་དང་མཇལ། མདོ་སྔགས་གང་ལ་ཡང་ཐོགས་པ་མེད་ཅིང་
ཁྱད་པར་འདུལ་བའི་ཕྱག་ལེན་ངོས་གཙང་བ་མཛད་པས་འདུལ་འཛིན་ཞེས་གྲགས།
བོ་དགེ་ལུགས་པའི་འདུལ་བའི་ཕྱག་ལེན་མཐའ་དག་ཀྱང་ཁོང་གི་ཡིག་ཆ་ལ་བརྟེན་པས་
དགོན་འདིར་ཁོང་གི་སྐུ་གདུང་ལ་མཇལ་དུས་ང་རང་སྐྱེས་བུ་དམ་པ་ཁོང་ལ་མཇལ་བ་ལྟ་
ar
157



ཤེས་རབ་ཀྱི་ཚོམས།
བུའི་སྣང་བ་བྱུང་།
ཐོན་མིའི་ཕྱག་བྲིས་རྩ་ཆེན་དེ་ཡང་འདུ་ཁང་དུ་བཞུགས་ཤིང་། རྡོ་འདི་རིག་གསར་
སྐབས་དགོན་འདིའི་དགེ་སློང་རྒན་པ་སྙན་གྲགས་ལགས་ཀྱིས་སྲོག་བསྡོས་ཏེ་སྦས་ཤིང་།
1980 ལོར་ཕྱིར་དགོན་པར་སྐྱེལ་བ་ཡིན་ཟེར། དེ་སྔོན་ཡོད་པའི་བྲག་བརྐོས་ཡི་གེ་རྣམས་
གཏོར་ནས་དེའི་ཤུལ་དུ་གཞུང་ལམ་བཟོས་
ང་ལམ་བཟོས་ཟེར། ཕངས་པ་ཞིག་ལ་བྲག་བརྐོས་ཡི་གེ་ཞིག་
ཡོད་པ་ལས་དེ་གང་ཞིག་ཡིན་པ་གསལ་ཁ་མི་འདུག ད་ལྟའི་འདི་ཉིད་སྔོན་ཆད་བྲག་ངོས་
ལ་བརྐོས་པ་ཞིག་ཡིན་པས་འདི་བྲག་ངོས་དེ་ཡིན་ནམ་ཡང་ན་དེ་ལ་མ་ཕྱི་བྱས་ནས་བྲིས་པ་
གང་ཡིན་གྱི་གསལ་ཆ་ཁོ་ཚོ་ལ་ཡང་མི་འདུག
མགོན་ཁང་དུ་ཨ་ཕྱི་ཆོས་སྒྲོན་གྱི་སྐུ་བཞེངས་ཤིང་ཆོས་སྐྱོང་གཞན་དུ་མཐོང་རྒྱུ་
མེད་པའི་ཀླུ་བདུད་གཡག་མགོན་ཅན་ཞེས་པ་སྟེ། དགེ་ལུགས་པའི་དགོན་པ་དག་ན་ཨ་ཕྱི་
ཆོས་སྒྲོན་བཞེངས་པ་འདི་ལས་གཞན་དུ་མེད་པར་བཤད་ཅིང་འདིར་ཆེད་དུ་བཞེངས་
དགོས་པ་ནི་མོ་ནི་འདུལ་འཛིན་གྲགས་པ་རྒྱལ་མཚན་གྱི་སྐྱེས་ལྷ་ཡིན་པས་བཞེངས་ཤིང་
ཆོས་སྐྱོང་ཀླུ་བདུད་གཡག་མགོ་ཅན་ནི་རྗེ་གྲགས་པ་རྒྱལ་མཚན་གྱིས་དམ་ཅན་ཆོས་རྒྱལ་
ཆོས་སྐྱོང་དུ་གདན་འདྲེན་བྱས་པས་དམ་ཅན་ཆོས་རྒྱལ་གྱིས་ཆེད་དུ་འདི་ཉིད་གནང་བ་
ཡིན་ཟེར།
དགོན་འདིའི་སྦྱིན་བདག་ཨ་མདོ་བ་ཡིན་ཞིང་སྐུ་གདུང་བཞེངས་མཁན་རྔ་བའི་ཨ་
ལགས་འཇམ་པོ་ཡིན་པས་ཁོང་ཚོ་ཨ་མདོ་བ་ལ་ཤིན་ཏུ་དགའ་བ་འདྲ། དགོན་འདིར་
མཇལ་བར་ཡོང་མཁན་མང་ཆེ་བ་ཡང་ཨ་མདོ་བ་
ང་ཨ་མདོ་བ་རེད་ཟེར། དགོན་པའི་རུང་ཁང་ནས་
དཀྲུགས་ཇ་འཐུང་ནས་སྒོར་བུད་ནས་གཞུང་ལམ་དེད་ནས་རྒྱ་མར་ཆོས་པ་
ས་པ་ཡིན།
འགྲོ་བཞིན་དུ་ཕྱི་མིག་བལྟས་ནས་ས་འདིའི་ཡུལ་ལྗོངས་ལ་རོལ་པ་ཡིན། ལང་ཚོ་
ཡལ་བའི་མཛེས་མ་ཇི་བཞིན་ཡིད་དུ་འོང་བའི་ས་ཆ་དེ་ཅི་ཞིག་གིས་བཀབ་ནས་འདུག་
མོད། སྔར་བཞིན་སྒེག་ཉམས་ཅུང་ཟད་ཅིག་སུས་ཀྱང་འགོག་མ་ཐུབ་པར་ཕྱི་ལ་མངོན་
འདུག
ག
158



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དེང་རབས་ཐོག་ཁང་ནང་གི་གནའ་བོའི་ཕོ་བྲང་།
ཕོ་བྲང་མི་འགྱུར་བྱམས་པ་གླིང་།
རྒྱ་མ་ནི་ཆོས་རྒྱལ་སྲོང་བཙན་སྒམ་པོའི་ཕ་ཡུལ་ཏེ་ཁོང་ས་འདིའི་ཕོ་བྲང་མི་
འགྱུར་བྱམས་པ་གླིང་དུ་འཁྲུངས། ད་ལྟ་མལ་གྲོ་རྒྱ་མ་ནང་གི་ཕོ་བྲང་བྱམས་པ་མི་འགྱུར་
གླིང་དུ་ཡིན། བདག་རྒྱུ་མའི་ཕོ་བྲང་མི་འགྱུར་བྱམས་པ་གླིང་ལ་མཇལ་དུ་སོང་། རྒྱང་རིང་
གི་ཕོ་བྲང་ཆེན་པོ་དེ་མཐོང་བྱུང་། ས་དེའི་ཡུལ་མིས་ངོ་སྤྲོད་བྱས་པ་ལྟར་ན་དེ་ནི་སྲོང་
བཙན་རྗེས་དྲན་ཁང་ཡིན་ལ། 2007 ལོ་ནས་མལ་གྲོ་གུང་དཀར་རྫོང་གིས་སྲོང་བཙན་སྒམ་
པོའི་རྗེས་དྲན་ཁང་སོགས་བཞེངས་ཤིང་། ད་དུང་བོད་བཙན་པོའི་དུས་ཀྱི་མཁར་གྱང་ལ་
སྲུང་སྐྱོབ་དང་གཞིས་ཀ་རྙིང་བའི་ཤུལ་དང་སྲོང་བཙན་ལྷ་ཁང་བསྐྱར་བཞེངས་བྱས། ད་
དུང་ལས་གཞི་མང་བོ་བཙུགས་ནས་རྒྱུ་མ་འདི་ལྗོངས་རྒྱུ་བྱེད་རིན་ཡོད་པ་ཞིག་ཏུ་སྒྱུར་
བཞིན་ཡོད་ཟེར།
རྐང་འགྲོས་ཀྱིས་རྒྱུ་མར་སྙེག་པའི་ལམ་དུ་གནམ་རི་སྲོང་བཙན་ཅིའི་ཕྱིར་རྒྱལ་ས་
ལྷོ་ཁ་ནས་འདིར་སྤོས་པའི་ལོ་རྒྱུས་ལ་ཕྱིར་དྲན་བྱས། གནམ་རི་སྲོང་བཙན་ཞེས་པའི་
བཙན་པོ་དེ་བོད་ཀྱི་ཕྱོགས་ཀུན་ཏུ་ཕེབས་ནས་མི་དམངས་ཀྱི་བདེ་སྡུག་ལ་རྟོག་ཞིབ་དང་
རྒྱལ་ཁབ་དར་རྒྱས་སུ་འགྲོ་བའི་ཐབས་ལ་བརྩོན་པར་མཛད།
རྒྱལ་བོ་གནམ་རི་སྲོང་བཙན་དེའི་སྐུ་དྲིན་ལ། ཡར་ལུང་ཤར་མི་འགྱུར་སྟོད་ཀྱི་ཕོ་
བྲང་བུག་པ་ཅན་དུ་བཞུགས་ནས་ཕོ་བྲང་མི་འགྱུར་བྱམས་པ་གླིང་བརྩིགས། སྔོན་གྱི་ལོ་
རྒྱུས་ལས། ཚེ་སྤོང་གི་རི་ལ་གསེར་རྙེད། གེ་རིའི་བྲག་ལ་དངུལ་རྙེད། འཕྲེང་བོའི་རྫ་ལ་
ཟངས་རྙེད། ར་གའི་རི་བྲག་ལ་ལྕགས་རྙེད། བྱང་གི་བླ་མཚོ་ལ་ཚྭ་རྙེད་ནས། འབྲོང་ཕོ་མོ་
གཡག་དང་འབྲི་རུ་བཏུལ། ཤ་བ་ཕོ་མོ་ནི་བ་གླང་དུ་བཏུལ། རྒོ་བ་ཕོ་མོ་ལུག་ཏུ་བཏུལ། གླ་
བ་ཕོ་མོ་ནི་རར་བཏུལ། རྐྱང་ཕོ་མོ་ནི་རྟར་བཏུལ། སྤྱང་ཀི་ཕོ་མོ་ཁྱིར་བཏུལ་ཏེ། རྨོ་བཀོལ་
སོ་ནམ་དེའི་དུས་ན་བྱས། ཕྱུགས་ཀྱི་རྫི་སྐྱོང་ཡང་དེའི་དུས་སུ་ཕྱེས་པ་ཡིན་ནོ། །ཞེས་
གསུངས་པ་ལས་ཁོང་གི་མཛད་རྗེས་རགས་ཙམ་རྟོགས་ཐུབ་པར་འདུག ཁོང་གི་སྐབས་སུ་
159



ཤེས་རབ་ཀྱི་ཚོམས།
རྒྱལ་ཕྲན་རྣམས་ངོ་ལོག་པ་ཐད་ཀར་མངའ་འོག་ཏུ་བསྒྱུར། འོན་ཀྱང་འབངས་ཀྱིས་དུག་
དྲངས་ནས་བཀྲོངས།
སྲོང་བཙན་སྒམ་པོ་གནམ་རི་སྲོང་བཙན་དང་ཡུམ་ཚེ་སྤོང་བཟའ་འབྲི་མ་ཐོད་
དཀར་གྱི་སྲས་སུ་བོད་མེ་གླང 617 ལོར་འཁྲུངས། རྒྱལ་སྲས་འདི་ཉིད་སྐུ་ཆུང་ངུའི་དུས་
ནས་མཁྱེན་རབ་གསལ་ཞིང་། དཔའ་ཞིང་སྙིང་སྟོབས་ལྡན། ཁོང་ཆུང་དུས་ཡབ་ཀྱིས་
གཞན་ནས་ངོ་ལོག་པའི་མྱང་ཙེང་སྐུ་སོགས་ལ་བྱ་དགའ་བསྩལ་བ་དང་བློན་དུ་བསྐོས་པ་
སོགས་མཐོང་ཆེན་བྱས་པས་བློན་པོ་རྙིང་བ་རྣམས་ཡིད་མ་རངས་པར་བློན་གསར་རྙིང་གི་
འགལ་བ་བྱུང་ཏེ་མཐར་རྒྱལ་བོ་རང་ཉིད་ཀྱང་མོན་དུག་གིས་བཀྲོངས། གང་ལྟར་རྒྱལ་བོ་
འདིས་གནས་འདི་ནས་བོད་ཁམས་གཅིག་གྱུར་བྱེད་པ་ལ་རྨང་བཙུགས།
དགུང་ལོ་བཅུ་གསུམ་ལ་ཕེབས་སྐབས་བོད་ཀྱི་རྒྱལ་བོའི་ཁྲི་ལ་མངའ་གསོལ། བློན་
པོ་རྣམས་དང་བཀའ་གྲོས་ཀྱིས་དང་ཐོག་སྲིད་འགྱུར་གྱི་གཡོ་ཇུས་འགོད་མཁན་དང་ཡབ་
གནམ་རི་སྲོང་བཙན་ལ་དུག་འབུལ་མཁན་གྱི་སྐྱེ་བོ་མི་སྲུན་སྤྱོད་པ་རྣམས་རེ་རེ་བཞིན་
ཚར་བཅད་པ་དང་། ཡབ་མེས་དུས་ཀྱི་ཆབ་འབངས་ངོ་ལོག་པ་རྣམས་སླར་ཡང་བཙན་
པོའི་མངའ་ཞབས་སུ་བཀུག
ཐོན་མི་རྒྱ་གར་དུ་མངགས་ནས་བོད་ཡིག་གསར་བཏོད་གནང་བ་དང་། བོད་
འབངས་རྣམས་སྒྲ་དང་ཡི་གེ་སྦྱོང་བའི་ཁྲིམས་བཅས། དམ་པའི་ཆོས་ལུགས་བོད་དུ་སྤྱན་
དྲངས། མྱང་མང་བོ་རྗེ་ཞང་སྣང་དང་། མགར་སྟོང་བཙན་ཡུལ་ཟུང་། ཐོན་མི་སམ་བྷོ་ཊ།
འབྲི་སེ་རུ་གུང་སྟོན། སྙགས་ཁྲི་བཟང་ཡང་སྟོན་སོགས་ཕྱི་ནང་བར་གསུམ་གྱི་བཀའ་ཡི་
བློན་པོ་བརྒྱ་ཕྲག་འགའ་ཡོད་པར་གསུངས། བལ་བཟའ་ཁྲི་བཙུན། རྒྱ་བཟའ་ཀོང་ཇོ་
བཅས་བཙུན་མོ་དྲུག་ཁབ་ཏུ་བཞེས། མོང་བཟའ་ཁྲི་ལྕམ་ཁབ་ཏུ་བཞེས་ཏེ་གུང་རི་གུང་
བཙན་འཁྲུངས།
བོད་ཀྱི་བྱང་ཤར་གྱི་རྒྱལ་ཕྲན་སུམ་པ་དང་། འ་ཞ། ཞང་ཞུང་ཐམས་ཅད་འབངས་
སུ་བཀུག་སྟེ་བོད་ཁམས་གཅིག་གྱུར་མཛད་པས་མ་ཚད་སྐུ་ཚེའི་སྨད་དུ་བལ་ཡུལ་ཡང་
དབང་དུ་བསྡུས། རྒྱལ་ས་ལྷ་སར་སྤོས། བོད་ཀྱི་ས་ཁུལ་རྣམས་དྲག་པོ་གཡུལ་གྱི་སྒྲིག་གཞི་
བོད་མེ་གླང 617 ལོར་འཁྲུངས་ཞེས་དང་། བོད་ས་གླང སྤྱི་ལོ 569 འམ་སྤྱི་ལོ 629 གང་རུང.ལོར་
འཁྲུངས་སོགས་གསུང་ཚུལ་མི་འདྲ་བ་སྣང་།
160



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གཙོ་བོར་བྱས་པའི་དབང་འཛིན་གྱི་ས་ཁུལ་ཆེན་པོ་ལྔ་སྟེ། དབུ་རུ་དང་། གཡོ་རུ། གཡས་
རུ། རུ་ལག སུམ་པའི་རུ་བཅས་ལ་དབྱེ་བ་དང་། དེ་བཞིན་ཡུལ་གྱི་དབང་རིས་རྣམ་པ་བཅོ་
བརྒྱད་དང་། རྒོད་ཀྱི་སྟོང་སྡེ་དྲུག་ཅུ་རྩ་གཅིག་ལ་སོགས་པར་ཕྱེས།
བཀའ་ཡི་ཁྲིམས་ཡིག་ཆེན་པོ་རྣམ་དྲུག་དང་། ལྷ་ཆོས་དགེ་བ་བཅུ་དང་མི་ཆོས་
གཙང་མ་བཅུ་དྲུག་གི་སྲོལ་བཙུགས་ནས་རྒྱལ་སྲིད་བསྐྱངས། ལྷ་ལྡན་གཙུག་ལག་ཁང་
དང་རྒྱ་སྟག་ར་མོ་ཆེའི་ལྷ་ཁང་བཞེངས་པ་སོགས་མཐའ་འདུལ་ཡང་འདུལ་གྱི་ལྷ་ཁང་
མང་བོ་བཞེངས།
ཤར་ཕྱོགས་རྒྱ་དང་མི་ཉག་ནས་བཟོ་དང་རྩིས་ཀྱི་དཔེ་རྣམས་བླངས། ལྷོ་ཕྱོགས་
དཀར་བོ་རྒྱ་གར་ནས་དམ་པའི་ཆོས་ཀྱི་སྒྲ་རྣམས་བསྒྱུར། ནུབ་ཕྱོགས་སོག་པོ་བལ་བོ་ནས་
ཟས་ནོར་ལོངས་སྤྱོད་གཏེར་ཁ་ཕྱེས། བྱང་ཕྱོགས་ཧོར་དང་ཡུ་གུར་ནས་ཁྲིམས་དང་ལས་
ཀྱི་དཔེ་རྣམས་བླངས་པ་སོགས་མི་རིགས་གཞན་གྱི་སྔོན་ཐོན་ལེགས་ཆ་བཅུད་ལེན་མཛད།
བོད་ཀྱི་ལོ་རྒྱུས་ཡིག་ཚང་ལས། དེ་ལྟར་ཕྱོགས་བཞིར་དབང་བསྒྱུར་ནས། །མཐའ་ཡི་ལོངས་
སྤྱོད་དབང་དུ་སྡུད། །ཅེས་འཁོད་པ་ནས་གསལ་བོ་མཐོང་ཐུབ།
མདོར་ན་རང་ཅག་བོད་མི་རིགས་ཀྱི་ལོ་རྒྱུས་ཐོག་རྒྱལ་བོ་སྲོང་བཙན་སྒམ་པོའི་
དུས་རབས་འདི་ནི་སྟོབས་ཤུགས་དང་དར་རྒྱས་ཆེས་ཆེར་སོན་ཏེ་ཨེ་ཤེ་ཡའི་གླིང་ཆེན་
འདིར་སྙན་གྲགས་ཀྱི་བ་དན་ལྷབ་ལྷུབ་ཏུ་གཡོ་བས་མ་ཚད། སྐབས་དེའི་ལོ་རྒྱུས་ཀྱི་མཚན་
སྙན་ད་ལྟའང་འཛམ་གླིང་ས་ཕྱོགས་ཀུན་ཏུ་ཁྱབ་ནས་ཡོད་དོ། །མཐོར་སྲོང་བཙན་སྒམ་པོ་
དགུང་ལོ་གྱ་གཉིས་སྟེང་སྐུ་གཤེགས།
ཕྱིར་སྒོ་ཆེན་ཁར་སླེབས་དུས་རྒྱ་མི་ལྟ་སྐོར་བ་ཚོས་སྲོང་བཙན་འཁྲུངས་སའི་སྒོ་
ཆེན་ཁར་རྗེས་དྲན་གྱི་འདྲ་པར་ལེན་བཞིན་འདུག རླངས་འཁོར་ཆུང་བ་ཞིག་ངེད་ཀྱི་
མདུན་དུ་ ཏག་སེ་བསྡད། སྒེའུ་ཁུང་ལས་མགོ་ཕྱིར་བུད་ནས་གང་གི་ཡིན་ཟེར། ངས་ཨ་
མདོ་བ་ཡིན་ཞེས་བརྗོད་དུས་ཁོང་གིས་ངའི་ལག་པར་འཇུ་ནས་ཨ་མདོ་བ་སྨོན་ལམ་ཡག་
པོ་ཐོབས་ཡ། གཞིས་བྱེས་ལྷན་འཛོམས་ཡོང་བའི་སྨོན་ལམ་ཡག་པོ་ཐོབས་ཟེར་བཞིན་
མིག་ལ་མཆི་མ་དང་བཅས་པའི་རེ་སྨོན་ཞིག་འཁྱིལ་འདུག ཁོའི་སྐད་ཆ་དེས་ངའི་སེམས་
ཀྱང་གླེང་བར་བྱས། ཁོའི་འགྲམ་གྱི་གཞོན་ནུ་མ་དེའི་མིག་ལ་ཆུ་འཁོར་ནས་བདག་ལ་སྨོན་
ལམ་ཡག་པོ་ཞིག་གདབ་པའི་རེ་སྨོན་བྱེད་ཀྱིན་འདུག
161



ཤེས་རབ་ཀྱི་ཚོམས།
འདུ་ཁང་ལས་ཀ་བར་མིང་ཆེ་བའི་དགོན་པ།
-སྐྱོར་མོ་ལུང་དགོན།
སྐྱོར་མོ་ལུང་དགོན་དེ་སྟོད་ལུང་བདེ་ཆེན་རྫོང་གནས་ཆུང་གྲོང་རྡལ་གྱི་ཁོངས་སུ་
ཡོད། ཐོག་མར་བཀའ་གདམས་ཆོས་རྒྱུན་གྱི་མཆོད་རྟེན་ཕྲེང་བའི་ར་བས་སྐྱོར་བ་ལྟ་བུ་
ཡོད་པས་སྐྱོར་མོ་ལུང་ཞེས་འབོད། དེ་ནི་སྔོན་གྱི་གྲྭ་ས་ཆེན་པོ་དྲུག་ གི་ནང་ཚན་ཡིན་པས་
བོད་ཀྱི་རིག་གནས་ལ་བྱས་རྗེས་ཆེན་པོ་བཞག་ཡོད།
སྔོན་གྱི་བཀའ་གདམས་པའི་དགོན་པ་འདི་དག་ལ་མཇལ་བའི་ཚེ་བདག་གི་ཡིད་
སྤྲོ་བས་ཁྱབ་འགྲོ་ན་ཡང་ད་ལྟའི་གནས་ཚུལ་མཐོང་དུས་སྤྲོ་བ་དེ་དབང་མེད་དུ་ཡལ་འགྲོ།
ད་ལྟ་དགོན་པ་འདི་སྔོན་གྱི་གྲྭ་ས་ཆེན་པོ་དྲུག་གི་ཡ་གྱལ་ཡིན་ཟེར་ན་སུ་ཞིག་གི་རྣ་བར་
འགྲོའམ།
སྡེ་བ་ཞིག་གི་ནང་དུ་སྐྱོར་མོ་ལུང་དགོན་པར་མཇལ་བྱུང༌། དགོན་པ་འདི་ནི་བོད་
ཀྱི་དགོན་པ་དག་ལས་ཆེས་སྔ་བའི་གྲས་ཏེ། བོད་དུ་བསྟན་པ་ཕྱི་དར་གྱི་དུས་མངའ་རིས་
གུ་གེའི་རྒྱལ་བོ་ལྷ་བླ་མ་ཡེ་ཤེས་འོད་དང་། ལྷ་བླ་མ་བྱང་ཆུབ་འོད་སོགས་ཀྱིས་རང་སྲོག་
བློས་བཏང་ནས་དཀའ་བ་དུ་མ་སྤྱད་པས། རྒྱ་གར་ཤར་ཕྱོགས་ཀྱི་པཎ་ཌི་ཏ་ཆེན་པོ་ཇོ་བོ་
རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས་ནས་བསྟན་པར་དག་ཐེར་མཛད། ཕྱི་གཙང་
ནང་གཙང་གི་བཀའ་གདམས་པའི་སྲོལ་ཕྱེས། 1169ལོར་སྦལ་ཏི་དགྲ་བཅོམ་པ་དབང་ཕྱུག་
སྤྱི་ལོ་དུས་ར བས་བཅོ་ལྔ་བའི་སྔོན་དུ་དབུས་ཀྱི་གྲྭ་ས་དྲུག་སྟེ་དགའ་བ་གདོང་དང་སྐྱོར་མོ་
ལུང་། ཟུལ་ཕུ། བདེ་བ་ཅན། གསང་ཕུ། གུང་ཐང་སྟེ་དགའ་སྐྱོར་ཟུར་གསུམ་དང་བདེ་གསང་གུང་
གསུམ་ནི་མཚན་ཉིད་ཤིན་ཏུ་རྒྱས་པའི་གྲྭ་ས་དྲུག་ཟེར། རྗེས་སུ་སེ་འབྲས་དགེ་ལ་སུམ་དུ་མཚན་ཉིད་ཤིན་ཏུ་
རྒྱས་པས་འདི་དག་གི་མཚན་ཉིད་རིམ་བཞིན་ཉམས།
162



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཚུལ་ཁྲིམས་ཀྱིས་སྐྱོར་མོ་ལུང་དགོན་པ་འདི་ཉིད་བཏབ།
སྐྱོར་མོ་ལུང་དགོན་པར་གྲྭ་ཚང་གསུམ་ཡོད་དེ། དབང་ཡེ་ཤེས་རྗེས་བཙུགས་
གནང་བའི་བྱམས་པ་གྲྭ་ཚང་དང་། སྦལ་ཏི་དགྲ་བཅོམ་པའི་དབོན་བརྒྱུད་ཞིག་པོ་ཚུལ་
ཁྲིམས་འོད་ཀྱིས་བཙུགས་གནང་མཛད་པའི་ཕུ་ཁང་གྲྭ་ཚང་། སྦལ་ཏི་དགྲ་བཅོམ་པ་
བརྩོན་འགྲུས་དབང་ཕྱུག་སྐུ་དངོས་ཀྱིས་བཙུགས་གནང་བའི་མཚན་ཉིད་གྲྭ་ཚང་། དེ་
བཞིན་ཚོགས་ཆེན་དང་མངའ་རིས་བླ་བྲང་སོགས་གཞི་ཁྱོན་ཆེ་བ་ཡོད། ད་ལྟའི་བར་དུ་
གདན་རབས་སུམ་ཅུ་ལྷག་བྱུང་ཞིང་། མི་ལོ་བརྒྱད་བརྒྱ་ལྷག་གི་ལོ་རྒྱུས་ཡོད།
1376 ལོར་རྗེ་ཙོང་ཁ་བ་ཆེན་པོ་སྐྱོར་མོ་ལུང་དུ་ཕེབས་ནས་མཁན་ཆེན་བཀའ་བཞི་
བ་བློ་གསལ་གྱི་དྲུང་དུ་འདུལ་བའི་བཤད་པ་ཆ་ཚང་གསན་ནས་ཡུན་རིང་བཞུགས། རྗེ་
ཙོང་ཁ་བ་ཆེན་པོའི་ཐོས་བསམ་སྒོམ་གསུམ་གྱི་གྲགས་པ་ས་གསུམ་ན་ཁྱབ་རྗེས་མཁན་
ཆེན་ཆོས་རྒྱལ་བ་རྗེ་ཙོང་ཁ་བའི་དངོས་སློབ་ཏུ་གྱུར་ནས་དགེ་ལུགས་པ་རིམ་བཞིན་
འཕེལ་བའི་སྡེར་གྱུར།
རྗེས་སུ་རྒྱལ་དབང་སྐུ་ཕྲེང་གཉིས་པ་དགེ་འདུན་རྒྱ་མཚོ་དང་། དགའ་ལྡན་ཁྲི་ཐོག་
བཅོ་ལྔ་བ་པཎ་ཆེན་བསོད་ནམས་གྲགས་པ་སོགས་སྐུ་ཕྲེང་རིམ་བྱོན་གྱིས་བདག་སྐྱོང་
མཛད། དགའ་ལྡན་ཁྲི་ཐོག་སུམ་ཅུ་བ་སྟག་ལུང་གྲགས་པ་བློ་གྲོས་རྒྱ་མཚོས་བཤད་གྲྭའི་
རྒྱུན་ཆད་པ་སླར་གསོ་གནང་།
སྔར་དགོན་དེར་རིན་པོ་ཆེ་སྣ་ཚོགས་ཀྱིས་བརྒྱན་པའི་སྦལ་ཏི་དབོན་བརྒྱུད་རྣམས་
ཀྱི་གདུང་རྟེན་དང༌། སྐུ་གསུང་ཐུགས་རྟེན་བསམ་གྱིས་མི་ཁྱབ་པ་ཡོད།1959 ལོར་དགེ་
འདུན་ཞལ་གྲངས་བརྒྱ་དང་ཉི་ཤུ་ལྷག་ཡོད།
གསར་བརྗེའི་ལས་འགུལ་ནང་དགོན་སྡེ་གཞན་དང་འདྲ་བར་གཏོར་
སྐྱོན་ཆེན་པོ་བྱུང་ཞིང་ཕུ་ཁང་དང་མཚན་ཉིད་གྲྭ་ཚང་གཏོར། ཡིན་ན་ཡང་འཆམ་པ་གྲྭ་
ཚང་གི་པར་ཁང་ལ་སྐྱོན་བྱུང་མེད་ཅིང་། ད་ལྟ་ཉམས་གསོ་དང་སྐུ་འདྲ་ཁག་གཅིག་གསར་
བཞེངས་གནང་འདུག་ཅིང་དགེ་འདུན་སུམ་ཅུ་ཙམ་བཞུགས།
ནས་གསར་
163



ཤེས་རབ་ཀྱི་ཚོམས།
ད་ལྟ་དགོན་པའི་འདུ་ཁང་བསྐྱར་བཞེངས་བྱེད་ཀྱིན་འདུག ནང་དུ་སོང་དུས་
དཀྱིལ་དུ་ཀ་བ་རྙིང་བ་མཐུད་པའི་ཀ་བ་བཞི་ཡོད་པ་མཐོང་བས་ངའི་སེམས་ལ་དེ་མུར་
སྐྱོར་མོ་ལུང་གི་ཀ་བ་གྲགས་པ་ཅན་བཞི་བོ་དྲན་བྱུང་། དེ་བཞི་ནི་སྤེན་པའི་ཀ་བ་དང༌།
རམ་པའི་ཀ་བ། ཀ་བ་ཐེག་ཆེན་ལྡན་པ། ཏིང་འཛིན་ཀ་བ་བཞི་ཡིན་ལ། བུད་མེད་ཅིག་
གིས་འདི་ཏིང་འཛིན་ཀ་བ་རེད་ཅེས་ཁ་བཏགས་མང་བོས་དཀྲིས་པའི་ཀ་བ་ཞིག་བསྟན་
བྱུང་།
དེ་མཐོང་མ་ཐག་ཏུ་ང་དབང་མེད་དུ་སྤྲོ་བ་རྒྱས་བྱུང་། ཀ་བ་འདིའི་སར་རྗེ་རིན་པོ་
ཆེ་ཏིང་འཛིན་སྒོམ་ནས་ཚོགས་གྲོལ་བ་ཡང་ངོས་མ་ཟིན་པར་གཞན་གྱིས་བསླང་དགོས་
ཞེས་ལོ་རྒྱུས་སུ་བཀོད་ཡོད་པ་དེ་རེད་ཨང་། ཀ་བ་འདིར་མཇལ་དུས་རྗེ་རིན་པོ་ཆེར་
མཇལ་བ་ལྟ་བུའི་སྣང་བ་བྱུང་སོང་།
164



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དབྱུག་པར་སྐྲག་ནས་འཕྱུར་པའི་བདུད་རྩི།
གཞོང་བ་ལྷ་ཆུ།
སྟོད་ལུང་བདེ་ཆེན་རྫོང་ས་མ་གྲོང་ཚོའི་ཁོངས་སུ་གཞོང་པ་ལྷ་ཆུ་ཞེས་ཡུལ་སྐམ་
པོའི་ངོས་ལ་ཆུ་མིག་ངོ་མཚར་ཤིན་ཏུ་ཆེ་བ་ཞིག་ཡོད་པ་དེ་སྤྱི་ལོའི་དུས་རབས་བརྒྱུད་པའི་
ནང་བོད་ཀྱི་རྒྱལ་བོ་ཁྲི་སྲོང་ལྡེ་བཙན་གྱིས་སློབ་དཔོན་པད་མ་འབྱུང་གནས་བོད་ལ་
གདན་འདྲེན་ཞུ་སྐབས་བློན་པོ་ལྷ་བཟང་ཀླུ་དཔལ་ཕེབས་བསུར་ཕེབས་པ་དང་མཇལ་
ནས་ཚ་ཞག་རན་པ་ན་ཆུ་མེད་པས་སློབ་དཔོན་རིན་པོ་ཆེས་ཕྱག་འཁར་ས་ལ་བཙུགས་
ནས་ཆུ་བཏོན་ནས་གཞོང་བ་བཟེད་གསུངས་པས་གཞོང་བ་ལྷ་ཆུ་ཞེས་འབོད།
སློབ་དཔོན་པདྨ་འབྱུང་གནས་ནི་བོད་དུ་བཀའ་དྲིན་ཤིན་ཏུ་ཆེ་བའི་ཨ་ཙརྱ་རྣམ་
གསུམ་གྱི་དང་བོ་ཡིན། འདིའི་འཁྲུངས་ཚུལ་ལ་བཤད་ཚུལ་སྣ་ཚོགས་ཤིག་ཡོད་པ། ལ་ལར་
པདྨའི་མཚོ་ལས་སྐྱེས་པའི་པདྨ་ལས་བརྫུས་ཏེ་སྐྱེས་པར་གསུངས་ཀྱང་། ཇོ་ནང་བ་ཏཱ་ར་ན་
ཐས། རྒྱ་གར་ཡུལ་དབུས་མ་གྷ་དྷར་རྒྱལ་བོ་དེ་ཝ་པཱ་ལས་རྒྱལ་སྲིད་སྐྱོང་བའི་ཚེ
730 ནས 777 བར) ཨོ་རྒྱན་ཡུལ་དུ་སྲས་མཚན་བཟང་བ་ངོ་མཚར་དང་ལྡན་པ་ཞིག་
འཁྲུངས་ ཤིང་། མཚན་མཁན་ལ་བསྟན་པས་སྲས་འདིས་རྒྱལ་སྲིད་བྱ་བ་བྱེད་པར་མི་
ལེགས་ཀྱང་གསང་སྔགས་ཀྱི་ལམ་ལ་
ལ་བརྟེན་ན་ཁྱད་དུ་འཕགས་པར་ལུང་བསྟན་ཅིང་
མཚན་ལའང་པདྨ་སཾ་བྷ་ཝ་ཞེས་བཏགས།
ཆུང་དུས་ནས་སློབ་དཔོན་མང་བོ་བརྟེན་ནས་རིག་གནས་ཆེ་ཆུང་ཀུན་ལ་མཁས་
པར་སྦྱངས། གཞན་གྱི་ཕྲག་དོག་དང་ཕྲ་མ་བཅུག་པས་སློབ་དཔོན་བཟུང་སྟེ་མཚོན་
བསྣུན། མེར་བསྲེགས། ཆུ་ལ་བསྐྱུར། གཡང་ལ་འཕངས། གསོན་པོར་ས་འོག་ཏུ་སྦས་པ་
སོགས་ཇི་ལྟར་བྱས་ཀྱང་གསོད་མ་ཐུབ་པར་གྲུབ་རྟགས་མང་དུ་བསྟན། དེ་ནས་རྒྱ་གར་དུ་
སྤྱི་
ལ
ལོ
165



ཤེས་རབ་ཀྱི་ཚོམས།
བྱོན་ནས་ཏྲི་ཀ་མ་ལ་སོགས་མུ་སྟེགས་པ་མང་དུ་བཏུལ།
དེ་རྗེས་བོད་ཀྱི་རྒྱལ་བོ་ཁྲི་སྲོང་ལྡེ་བཙན་དང་མཁན་ཆེན་སོགས་ཀྱིས་ཞུས་པ་ལྟར་
བོད་དུ་ཕེབས་ནས་བསྟན་པ་བཅུ་གཉིས་དང་གཉན་ཆེན་ཐང་ལྷ། ཡར་ལྷ་ཤམ་པོ་སོགས་
ལྷ་འདྲེ་མང་བོ་དམ་ལ་བཏགས་ཏེ་དཀར་ཕྱོགས་སྐྱོང་བའི་སྲུང་མར་བསྐོས། བོད་ཀྱི་རྒྱལ་
བོའི་རྒྱལ་སྲིད་ལ་གནོད་པའི་ལྷ་འདྲེ་གང་དང་གང་ཡིན་ལྷར་འབབ་ཏུ་བཅུག འདི་བོད་
ཀྱི་ལྷ་འབབ་པའི་ཐོག་མ་ཡིན།
བསམ་ཡས་གཙུག་ལག་ཁང་བཞེངས་གྲུབ་ནས་མཁན་ཆེན་ཞི་བ་འཚོ་དང་ལྷན་
དུ་རབ་གནས་མཛད་པས་ངོ་མཚར་བའི་ལྟས་མང་དུ་བྱུང༌། སད་མི་མི་བདུན་རབ་ཏུ་
བྱུང་། གྲུབ་པ་ཐོབ་པ་ཡང་འགའ་རེ་བྱུང༌། དེ་ནས་བློན་པོ་ལ་ལས་སློབ་དཔོན་ལ་ནུས་པ་
འདི་འདྲ་ཆེ་བས་རྒྱལ་སྲིད་ལ་ཉེན་ཆེ་ཞེས་ཕྲ་མ་བཅུག་པས་རྒྱལ་བོས་ཀྱང་བློན་པོ་དག་ལ་
ཐབས་མ་རྙེད་པར་སློབ་དཔོན་སླར་རྒྱ་གར་དུ་བཏང་ངོ༌། །འདིར་རྒྱ་གར་དུ་ཕེབས་དུས་
བོད་བློན་དག་གིས་རྗེས་སུ་བོད་ཀྱི་རྒྱལ་སྲིད་འཕྲོག་གིས་དོགས་ནས་གཤེད་མ་མི་རྟ་བཅོ་
བརྒྱད་བཏང་ནས་གསོད་གྲབས་བྱས་ཀྱང་གསོད་མ་ཐུབ་པར་སློབ་དཔོན་ནམ་མཁའ་ལ་
འཕུར་ནས་སྲིན་པོའི་ཡུལ་དུ་གཤེགས་པར་བཤད།
ཆུ་མིག་དེ་ལྗོན་ཤིང་སྣ་ཚོགས་ཀྱིས་བསྐོར་ཡོད་པ་དང་། ཆུ་ནང་དུ་ཉ་མོ་མགོ་
གཟུགས་ལ་ཐིག་ཁྲ་སྣ་ཚོགས་ཀྱིས་བརྒྱན་པ་མང་བོ་ཡོད། ཆུ་དེས་མི་ནད་ཕྱུགས་ནད་ལ་
ཕན་ཡོན་ཆེ་བ་དང་། ལྷག་པར་ཆུ་དེའི་དྲིན་གྱིས་རི་གཤམ་གྱི་ས་ཞིང་སོན་ཁལ་སྟོང་ལ་ཉེ་
བ་ཡོད་པ་རྣམས་སྔོ་ཐིང་ངེར་གནས་ཡོད། དམངས་ཁྲོད་ཀྱི་གཞས་ལ་ཡང་། གཞོང་བ་ལྷ་
ཆུའི་ཆུ་རེད། །ཡ་མཚན་ཅན་གྱི་ཆུ་རེད། །དཀར་བོ་བྱེ་མའི་འོག་ནས། །ཆུ་མིག་དྭངས་
བཟང་དབང་བོ། །ཆུ་མིག་དེ་ཡི་ཆུ་ཕུད། །ལྷ་སའི་ཇོ་བོ་ལ་ཕུལ་ཡོད། །ཅེས་གཞས་གཏོང་
སྲོལ་འདུག
ཆུ་མིག་གི་ནུབ་ངོས་སུ་ལྷ་ཁང་ཆུང་ངུ་ཞིག་ཡོད་པའི་ནང་སློབ་དཔོན་རིན་པོ་ཆེའི་
སྐུ་བརྙན་དང་། ཆུ་དེ་ལ་བརྟེན་ནས་མ་ཎི་ཆོས་འཁོར་དང་། རི་ལྡེབས་སུ་སློབ་དཔོན་རིན་
166



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པོ་ཆེའི་ཞབས་རྗེས་སོགས་མཇལ་རྒྱུ་ཡོད། ཡུལ་དེའི་མང་ཚོགས་ཀྱིས་ཚེས་བཅུ་གཏོང་ལ
བོད་པས་དེ་ཉིན་ལྷ་ས་བ་སོགས་མང་
ང་ཚོགས་མང་བོ་འདུ་འཛོམས་བྱེད།
རིག་གནས་གསར་བརྗེའི་སྐབས་ལྷ་ཁང་ལ་གཏོར་སྐྱོན་དང་། ཆུ་མིག་ནང་འབར་
རྫས་གཡུགས་པ་སོགས་བྱས་ཤིང་རྗེས་སུ་ཉམས་གསོ་བྱུང༌། སློབ་དཔོན་པད་མས་འཁར་
ས་བསྣུན་ནས་ཆུ་བཏོན་མོད། དམར་སྲུང་དམག་དག་གིས་འགད་རྫས་སྤྱད་ན་ཡང་ཆུ་
མིག་དེ་བསྐམས་པར་བྱེད་མ་ཐུབ།
ད་ལྟ་ཆུ་དེ་སྔར་བཞིན་སྨན་ཆབ་ཡིན་ཞིང་མཐོང་མ་ཐག་ཏུ་འཐུང་འདོད་ཀྱི་ཡི་ག་
ལྡོག་མི་ནུས། དྭངས་ཤིང་གཙང་བའི་སྨན་ཆུ་འདིས་བོད་ཀྱི་སྐྱེས་པོ་གང་མང་ཞིག་གིས་
ལུས་ཀྱི་སྡུག་བསྔལ་བསལ་བ་དེས་ཆུ་འདིའི་བྱིན་རླབས་ལ་ཟད་པ་མེད་པ་ཞིག་ཏུ་མཐོང་
བས་
སོང་།
167



ཤེས་རབ་ཀྱི་ཚོམས།
རིག་གསར་གྱིས་ལག་པ་ཐུག་མ་ཕོད་པའི་ལྷ་ཁང་གཉོམ་ཆུང་།
སྟེ་ཐང་སྒྲོལ་མ་ལྷ་ཁང་།
སྙེ་ཐང་སྒྲོལ་མ་ལྷ་ཁང་ནི་བོད་ཀྱི་མཇལ་བ་དག་ངེས་པར་མཇལ་དགོས་པའི་
ནས་ཤིག་ཏེ། འདིའི་མིང་ལ་དཔའ་བོའི་ངོ་མཚར་སྣང་བརྙན་གཟི་བྱིན་མངོན་པར་
འཕྲོ་བའི་གཙུག་ལག་ཁང་ཟེར། ངེད་ཅག་སྒེར་གྱི་རླངས་འཁོར་ཞིག་ལ་བསྡད་ནས་སོང་
བས་ལམ་འཁྲིས་སུ་སྙེ་ཐང་འོར་ཞེས་པའི་གྲོང་དེར་འབྱོར་ཞིང་དེ་ནས་ཅུང་མ་སོང་བར་
དེའི་ནུབ་ངོས་སུ་ཡོད་པའི་སྒྲོལ་མ་ལྷ་ཁང་མཐོང་བྱུང་།
བོད་ཀྱི་ལོ་རྒྱུས་མང་བོར་
པང་བོར་སྙེ་ཐང་ཞེས་བྲིས་ཀྱང་ཁོ་ཚོས་མཉེས་ཐང་ཞེས་བྲིས་
འདུག བཤད་སྲོལ་ཇོ་བོ་རྗེ་སྙེ་ཐང་དུ་ཕེབས་སྐབས་སྟོན་འབྲས་སྙེ་མས་ཁེངས་པའི་ཐང་
ཞིག་གཟིགས་སྟབས་སྙེ་ཐང་ཞེས་དང་། ཡང་ཁོང་འདིར་ཕེབས་སྐབས་བྱིས་པ་ཞིག་གིས་
བྱེ་མའི་ཁྲི་ཞིག་ཕུལ་བས་ཐུགས་མཉེས་པོ་བྱུང་བས་མཉེས་ཐང་ཟེར་སྲོལ་ཡོད་ཅིང༌། བྱེ་
མའི་ཁྲི་དེ་ད་ལྟའང་ལྷ་ཁང་ནང་དུ་བཞེངས་པ་དེ་ཡིན་ཟེར།
ལྷ་ཁང་འདི་ནི 1055 ལོར་ཇོ་བོ་རྗེ་དཔལ་ལྡན་ཨ་ཏི་ཤས་བཞེངས། དེའང་ཇོ་བོ་རྗེ་
སོལ་ནག་ཐང་པོ་ཆེ་ནས་གྲུ་བཞུགས་ནས་བ་
ས་ནས་བསམ་ཡས་སུ་ཕེབས། དེ་ནས་གནས་འདིར་
ཕེབས་ནས་དགོན་དེ་བཏབ་སྟེ་གཙོ་བོར་དགུན་ཁར་བཞུགས། གནས་དེར་གཞུང་ཉི་ཤུ་
ལྷག་ལྗགས་རྩོམ་གནང་བ་དང་བཀའ་ཆོས་གནང་བས་སློབ་མ་ལྔ་བརྒྱ་འདུས།མཐར་
དགོངས་པ་གཞན་དོན་དུ་ཕེབས་སའང་གནས་དེར་ཡིན།
རྗེ་འདི་ཉིད་ཡབ་ཟ་ཧོར་རྒྱལ་བོ་དགེ་བ་དཔལ་དང་ཡུམ་དཔལ་མོ་འོད་ཟེར་ཅན་
གཉིས་ཀྱི་སྲས་སུ982 ལོར་རྒྱ་གར་ཤར་ཕྱོགས་བྷཾ་གྷ་ལའི་ཡུལ་དུ་སྐུ་འཁྲུངས། མཚན་དཔལ་
168



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མར་མེ་མཛད་ཡེ་ཤེས་ཞེས་གསོལ། དགུང་ལོ་བཅུའི་རིང་ཕྱི་རོལ་མུ་སྟེགས་པ་དང་ནང་
བའི་ཆོས་ལུགས་ཀྱི་སྒྲ་ཚད་སོགས་སློབ་གཉེར་མཛད། དགུང་ལོ་ཉེར་དགུ་བར་རྒྱ་གར་རྡོ་
རྗེ་གདན་གྱི་མ་ཧཱ་བོ་དྷིའི་གཙུག་ལག་ཁང་དུ་རབ་བྱུང་མཛད་ནས་ཕྱི་ནང་ཐུན་མོང་གི་
རིག་གནས་དང་ནང་བའི་མདོ་སྔགས་ཀྱི་གཞུང་ལུགས་ལ་སྦྱངས་པ་མཐར་ཕྱིན་པ་མཛད།
པན་ཌི་ཏ་ཆེན་པོའི་མཚན་སྙན་ཐོབ། གསེར་གླིང་བ་ལ་སོགས་པའི་བླ་མ་སུམ་ཅུ་སོ་བཞི་
ཙམ་བསྟེན་ནས་རྒྱ་གར་དུ་མཁས་པ་གྲགས་ཆེ་བར་གྱུར།
ལྷ་བླ་མ་ཡེ་ཤེས་འོད་དང་བྱང་ཆུབ་འོད་ཀྱིས་འབད་པ་ཆེན་པོ་གནང་བ་
བརྒྱུད 1038 ལོར་བོད་དུ་ཕེབས། བལ་ཡུལ་དུ་ལོ་གཅིག་བཞུགས་ནས་གཙུག་ལག་ཁང་ཞིག་
བཞེངས། 1040 ལོར་ཞང་ཞུང་མཐོ་ལྡིང་གསེར་གྱི་ལྷ་ཁང་དུ་ཕེབས། བོད་དུ་ཆོས་ལོག་དར་
པས་སུན་འབྱིན་མཛད། ལྷག་པར་རྒྱལ་བའི་གསུང་རབ་མདོ་རྒྱུད་དགོངས་འགྲེལ་དང་
བཅས་ཐམས་ཅད་ཧྲིལ་གྱིས་བསྒྲིལ་བ་ཉམས་སུ་ལེན་བདེ་བའི་བསྟན་བཅོས་བྱང་ཆུབ་
ལམ་གྱི་སྒྲོན་མ་མཛད། མངའ་རིས་སུ་ལོ་གསུམ་བཞུགས་ནས་རྒྱ་གར་དུ་ཕྱིར་བྱོན་
དགོངས་པ་ན་འཁྲུག་པས་ལམ་འགགས་ཏེ་ཕེབས་མ་ཐུབ།
སྐབས་དེར་འབྲོམ་སྟོན་རྒྱལ་བའི་འབྱུང་གནས་དང་མཇལ་ཏེ་འབྲོམ་གྱིས་ཇོ་བོ་
དབུས་སུ་འབྱོན་པར་གསོལ་བ་ཞལ་གྱིས་བཞེས་ཏེ་བསམ་ཡས་སུ་ཕེབས། དེར་ཕྱག་དཔེ་
གཟིགས་དུས་དེ་སྐབས་རྒྱ་གར་ནའང་མེད་པའི་རྒྱ་གར་གྱི་དཔེ་ཆ་མང་བོ་གཟིགས་པ་ན།
སྔོན་བོད་དུ་བསྟན་པ་བྱུང་བ་དེ་འདྲ་བ་ནི་རྒྱ་གར་དུའང་འབྱུང་བ་དཀའ་གསུངས། དེ་
ནས་སྙེ་ཐང་དང་། ལྷ་ས། ཡེར་བ། འཕན་ཡུལ་སོགས་སུ་འགྲོ་དོན་མཛད་པ་ལས་སྙེ་ཐང་
རང་ལ་གདན་སའི་མཐིལ་དུ་མཛད། ཆོས་ཞུ་བ་སློབ་མ་གྲངས་ཀྱིས་མི་ལང་བ་འདུས།
ལམ་སྒྲོན་གཙོ་བོར་བྱེད་པའི་གཞུང་ཉི་ཤུ་ལྷག་བརྩམས་གནང་མཛད་པ་སོགས་བཀའ་
གདམས་ཀྱི་གཞུང་ལུགས་ཁྱད་པར་ཅན་དེ་ནི་ཇོ་བོ་རྗེ་དཔལ་ལྡན་ཨ་ཏི་ཤ་ནས་དབུ་
བརྙེས་པ་ཡིན།
དེ་བཞིན་གསོ་རིག་གི་གཞུང་ཡན་ལག་བརྒྱད་པ་བརྩམས་པ་དང་།རྒྱལ་བོ་སྲོང་
169



པ 1054
ཤེས་རབ་ཀྱི་ཚོམས།
བཙན་སྒམ་པོའི་རྣམ་ཐར་བཀའ་ཆེམས་ཀ་
ཀ་ཁོལ་མ་ལྷ་ལྡན་གཙུག་ལག་ཁང་གི་ཀ་བ་ཤིང་
ལོ་ཅན་གྱི་གསེབ་ལས་གཏེར་ནས་བཏོན། མཐར་དགུང་ལོ་བདུན་ཅུ་རྩ་གསུམ་
ལོའི་ཟླ་བ་བརྒྱད་པའི་ཚེས་བཅོ་བརྒྱད་ཉིན་སྙེ་ཐང་དུ་སྐུ་གཤེགས།དགེ་བཤེས་
འབྲོམ་སྟོན་པས་སྙེ་ཐང་གི་ན་མ་ཆེར་སྐུ་གདུང་ཞུགས་ཀྱིས་སྦྱངས། སངས་རྒྱས་ཀྱི་བསྟན་
པ་དང་རིག་གནས་བོད་དུ་སྤེལ་བ་ལ་བཀའ་དྲིན་ཆེ་བས་གངས་ཅན་པས་ཇོ་བོ་རྗེ་ཞེས་ཞེ་
སས་འབོད་དོ། །
གཞན་ནས་ཕེབས་པའི་སྐྱེས་ཆེན་དམ་པ་འདིའི་བཀའ་དྲིན་ནི་ཆོས་ལུགས་ཀྱི་
ཕྱོགས་ཁོ་ན་མ་ཡིན་ཏེ་བོད་ཀྱི་རིག་གནས་དར་སྤེལ་ལ་ཡང་དངོས་དང་བརྒྱུད་ནས་བྱས་
རྗེ་བླ་ན་མེད་པ་ཞིག་བཞག ཟ་ཧོར་གྱི་མཁས་པ་ཆེན་པོ་འདིས་བོད་ལ་བཞག་པའི་བྱས་
རྗེས་ལ་བསམ་ན་ངོ་མ་ཧ་ལས་པ་ཞིག་མིན་ནམ།
སྔོན་ལྷ་ཁང་དཀྱིལ་མའི་ནང་རྟེན་གཙོ་བོ་ཇོ་བོའི་ཐུགས་དམ་རྟེན་སྐུ་རྒྱུ་ལི་ལས་
གྲུབ་པའི་སྒྲོལ་མ་གསུང་བྱོན་མ་དང་། དེའི་སྟེང་དུ་ཇོ་བོ་རྗེས་བཞེངས་པའི་ཐུབ་དབང་
ཐོག་ཚད་མ། བླ་མ་གསེར་གླིང་བ་ཆོས་ཀྱི་གྲགས་པའི་སྐུ་མི་ཚད་མ། ཕོ་ལྷ་མི་དབང་གིས་
བཞེངས་པའི་གསེར་ཟངས་ཀྱི་སྒྲོལ་མ་ཉེར་གཅིག གཡས་ཀྱི་ལྷ་ཁང་ནང་རྣམ་རྒྱལ་མཆོད་
རྟེན་ཐོག་བརྩེགས་མ་དང་དེའི་གཡས་གཡོན་དུ་ཇོ་བོས་རྒྱ་གར་ནས་གདན་དྲངས་པའི་
བཀའ་གདམས་མཆོད་རྟེན་བཞི་དང་ལེ་མའི་སྨན་བླ་བདེ་གཤེགས་བརྒྱུད།གཡོན་གྱི་ལྷ་
ཁང་ནང་ཇོ་བོ་རྗེའི་བྱེ་མའི་ཁྲི་དང་། ཇོ་བོའི་སྐུ་ང་འདྲ་མ། དེའི་རྒྱབ་ཏུ་རྒྱལ་བ་ཚེ་དཔག་
མེད་དང་། མར་མེ་མཛད། འོད་སྲུང་བཅས་ལ་ཉེ་སྲས་བརྒྱད་ཀྱིས་བསྐོར་བ། ལྷ་ཁང་གི་ཕྱི་
རུ་ཇོ་བོའི་སྐུ་ཆས་བཞུགས་པའི་མཆོད་རྟེན་གཉིས་བཅས་བཞུགས།
ལྷ་ཁང་འདི་ཐོག་མར་གཞི་ཁྱོན་ཆེན་པོ་དེ་ཙམ་མེད་པ་ལ་ཇོ་བོ་སྐུ་གཤེགས་རྗེས་
ཀྱི་ལོ་གཅིག་གི་རྗེས་སུ་འབྲོམ་སྟོན་པ་དང་། ཀ་བ་ཤཱཀྱ་དབང་ཕྱུག་སོགས་ཀྱིས་གཙུག་ལག་
ཁང་གཞི་ཁྱོན་ཆེན་པོ་དེ་འདྲ་ཞིག་བཞེངས་གནང་བ་དང་། རྭ་སྒྲེང་རྒྱལ་ཐོག་སྐབས་
སུའང་ཉམས་གསོ་ཆེན་པོ་གནང་།
170



མ་པ་
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ད་ལྟ་སྔོན་གྱི་རྟེན་གཙོ་སྒྲོལ་མ་གསུང་བྱོན་ལས་གཞན་རྣམས་སྔོན་གྱི་རྟེན་སྐུ་དེ་
རང་མཇལ་རྒྱུ་ཡོད། ཡང་ལྷ་ཁང་དེ་ནས་ལྷོ་ངོས་སུ་སྤྱི་ལེ་ཕྱེད་ཙམ་ཞིང་དཀྱིལ་གྱི་གྲོང་
དེར་སྐུ་འབུམ་ཞེས་པའི་ལྷ་ཁང་དེ་ཡོད། ལྷ་ཁང་དེ་ནི་ཐོག་མར་འབྲོམ་སྟོན་པས་ཇོ་བོ་
རྗེའི་བཞུགས་གནས་སུ་བཞེངས་པ་དང༌། དེའི་ནང་ཇོ་བོ་རྗེ་དང་ས་སྐྱའི་བླ་མ་དམ་པ་
བསོད་ནམས་རྒྱལ་མཚན་གྱི་གདུང་རྟེན། ཇོ་བོ་ང་འདྲ་མའི་སྐུ་སོགས་བཞུགས།སྔོན་ཁུལ་
དེའི་ཆུ་ཡུར་བརྒྱུད་འཚེར་མའི་གསེབ་ནས་རྩྭ་ཀུ་ཤའང་རྙེད་ཅེས་གསུང་སྲོལ་ཡོད།
ད་ལྟ་ལྷ་ཁང་ཉམས་གསོ་གནང་བའི་ནང་སྔོན་གྱི་འབུམ་པ་གཉིས་པོ་ཉམས་གསོ་
གནང་། 1964 ལོར་ཇོ་བོ་རྗེའི་འཁྲུངས་ཡུལ་མོང་ཅ་ལ་རྒྱལ་ཁབ་ཀྱིས་རེ་ཞུས་ལྟར་ཇོ་བོའི་
གདུང་ཐལ་ཆ་ཤས་གནང་ཡོད་པས་ད་ལྟ་མོང་ཅ་ལ་རྒྱལ་ཁབ་ཏུ་བཞུགས་སུ་གསོལ།
གཙུག་ལག་ཁང་འདི་ལ་མཇལ་དུས་སྤྲོ་བ་རྒྱས་པ་ཞིག་ནི་འདིའི་སྐུ་གསུང་ཐུགས་
རྟེན་དག་སྔོན་གྱི་ཡིན་པས་བལྟས་ན་སྣང་བ་མི་གཅིག་པ་འབྱུང་ལ། དཀོར་གཉེར་གྱིས་
བཤད་པ་ལྟར་ན་ལྷ་ཁང་འདི་ནི་ཕྱི་རྒྱལ་གྱི་ལྷ་ཁང་ཞིག་ཡིན་པས་དམར་སྲུང་དམག་གིས་
ཀྱང་ལག་པས་ཐུག་མ་ཡོད་ཟེར། ད་ལྟའི་ལྷ་ཁང་གཉོམ་ཆུང་འདི་རིག་གསར་གྱིས་ཀྱང་
ལག་ཐུག་མ་ཕོད་ཅེས་བཤད་ན་སུ་ཞིག་གི་རྣ་བར་འགྲོའམ།
171



ཤེས་རབ་ཀྱི་ཚོམས།
ཕྲག་དོག་གི་འཇིགས་པ་སེལ་བར་བསྐོར་པའི་རྡོ་ར།
ར་སྟོད་དགོན།
ར་སྟོད་དགོན་པ་ནི་བོད་ཀྱི་གྲྭ་ས་ཆེན་པོའི་དྲུག་གི་ཡ་གྱལ་དང་ཚད་མ་ལ་ཆེད་དུ་
སྦྱོང་སའི་དགོན་པ་ཞིག་ཡིན་པས་བདག་དེ་ལ་འགྲོ་བའི་སྤྲོ་བ་མཚོན་དུ་མེད་པ་ཞིག་ཡོད།
དགོན་པ་འདིའི་མིང་ལ་སྙེ་ཐང་བདེ་བ་ཅན་སྟག་ཚང་གསེར་སྲང་རྣམ་འགྲེལ་གྲྭ་ཚང་ར་
བ་སྟོད་ཐོས་བསམ་ནོར་བུའི་གླིང་ངམ་བྱ་བྲལ་ཀུན་སྤངས་གྲྭ་ཚང་ཞེས་ཟེར།
སྙེ་ཐང་སྒྲོལ་མ་ལྷ་ཁང་ལ་མཇལ་ནས་རྭ་སྟོད་ལ་འགྲོ་བའི་ལམ་དུ་ཞུགས་པ་ཡིན།
ལམ་ཁར་རྒྱ་མོ་སིལ་ཀྭ་འཚོང་མཁན་ཞིག་ལ་དངོས་པོ་དག་བཅོལ་ཏེ་སོང་བ་ཡིན། ལམ་
ནས་བལྟས་ན་བསམ་ཡས་ཀྱི་འདུ་ཁང་ལྟ་བུ་རྒྱ་ཕུབས་ཆེན་པོ་དང་ལྡན་པ་ཞིག་མཐོང་
བས་རྭ་སྟོད་དགོན་པ་འདི་ཡིན་པར་སྙམ་མོད། ཨར་ལས་ཆེན་པོ་དེས་དོགས་པ་བྱུང་བས
བུད་མེད་ཡུར་མ་ཡུར་མཁན་ཞིག་ལ་དྲིས་པས་ད་གཟོད་སྟོད་ན་གྲོང་ཚོའི་ནང་དུ་ཡོད་
ཟེར། འོ་ན་འདི་ག་རེ་རེད་ཅེས་དྲིས་པར་བོད་ལྗོངས་ནང་བསྟན་སློབ་གྲྭ་རེད་ཟེར།
དེ་བས་རྐང་འགྲོས་ཀྱིས་ཕྱིན་པས་རྭ་སྟོད་དགོན་པར་མཇལ་བྱུང་། མཇལ་མ་ཐག་
སེམས་ལ་དགའ་སྐྱོ་འདྲེས་མ་འཕེལ་བྱུང་བ་ལ་དགའ་བ་ནི་རྗེའི་ཚད་མའི་དགོན་པ་ཉག་
གཅིག་ལ་མཇལ་བ་འདི་ཡིན་ལ། སྐྱོ་བ་ནི་འདིར་སྔོན་གྱི་རྣམ་པ་ཙམ་ལས་མེད་པ་དེ་རེད།
དགོན་འདིའི་འདུ་ཁང་དང་ཆོས་གྲྭ་བཅས་ལ་མཇལ་བཞིན་སྔོན་གྱི་ལོ་རྒྱུས་དབང་མེད་དུ་
ཡིད་ལ་འཆར་ཡོང་།
ཡང་སྔོན་ཀུན་མཁྱེན་ཡོན་ཏན་རྒྱ་མཚོས་གསང་ཕུའི་གདན་རབས་མཛད་
སྐབས་ཁོང་གིས་གསང་ཕུའི་གདན་ས་བ་དང་གླིང་སྨད་ཆོས་རྗེ་ཟུང་འབྲེལ་གནང་། དགེ་
172



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འདུན་ཕལ་ཆེ་བ་རྗེ་བླ་མར་དད་ཀྱང་ཉུང་ཤས་ཀྱིས་ཕྲག་དོག་གིས་རྡོ་བརྒྱབས་པས་གྲྭ་
ཚང་གི་སྟོད་དུ་རྡོའི་ར་བ་བསྐོར་ཏེ་ཆོས་འཆད་ཉན་གནང་བས་ར་བ་སྟོད་དང་། དགོན་
དེའི་ཆོས་གཞིས་གཉེར་ཚང་དང་བཅས་བླ་བྲང་ལ་སྦྱར་ཏེ་བྱ་བ་ཀུན་སྤངས་པས་བྱ་བྲལ་
ཀུན་སྤངས་གྲྭ་ཚང་དང་། གསེར་སྲང་ཞེས་པ་ནི་རྗེ་ཙོང་ཁ་བས་རྒྱལ་ཚབ་རྗེ་ལ་གསེར་
སྲང་གང་གནང་ནས་ཁྱོད་ཀྱིས་རྣམ་འགྲེལ་གྲྭ་ཚང་ཞིག་ཐོབས་ཤིག་གསུངས་པར། རྒྱལ་
ཚབ་རྗེས་གསེར་དེ་སྨར་ཁམས་པ་གྲགས་པ་རྒྱལ་མཚན་ལ་གནང་སྟེ་རྣམ་འགྲེལ་གྲྭ་ཚང་
ཞིག་གདབ་པར་བསྐུལ་བས་གསེར་སྲང་དེས་བདེ་བ་ཅན་ར་སྟོད་དགོན་དེ་རྣམ་འགྲེལ་གྱི་
འཆད་ཉན་གནང་སར་བསྒྱུར།
འོ་ན་ར་སྟོད་དགོན་པ་འདི་གསང་ཕུའི་ར་སྟོད་གྲྭ་ཚང་དང་འབྲེལ་བ་ཇི་ལྟར་བྱུང་
བ་ཡིན་ནམ། དེ་ནི་དགོན་པ་འདིའི་ངོ་སྤྲོད་ཀྱི་རྩོམ་ཡིག་མང་བོས་ཅི་ཡང་མི་སྨྲ་བའི་
བརྟུལ་ཞུགས་བ
གས་བཟུང་ཡོད་མོད། རྗེས་སུ་གསང་ཕུའི་ར་སྟོད་གྲྭ་ཚང་དེ་སྙེ་ཐང་ལ་སྤོས་པ་
ཡིན་པས་མིང་ཡང་སྔོན་བཞིན་དུ་ར་སྟོད་ཅེས་པའི་མིང་རང་འཇགས་སུ་བཞག
ར་སྟོད་དགོན་པ་འདིར་ཚད་མ་རྒྱ་ཆེན་པོ་དར་བས་སེ་འབྲས་དགེ་གསུམ་གྱི་སློབ་
གཉེར་བ་དག་ཀྱང་ར་སྟོད་དུ་སློབ་གཉེར་དུ་འགྲོ་སྲོལ་ཡོད་ལ། འདིའི་བསྡུས་གྲྭའི་རིགས་
མ་གཞན་དང་མི་འདྲ་བ་ཞིག་ཡིན་པས་བསྡུས་གྲྭ་ངེས་པར་དུ་ར་སྟོད་ནས་སློབ་གཉེར་
བྱེད་སྲོལ་ཡོད། དེ་བས་སྙེ་ཐང་ནས་ཐད་ཀར་རྐང་འགྲོས་ཀྱིས་ར་སྟོད་བདེ་བ་ཅན་དུ་འགྲོ་
བའི་ལམ་དུ་ཞུགས་ཏེ་སོང་ན་གྲོང་མཐའ་ཞིག་ན་ཡོད་པའི་དགོན་པ་ཆུང་ངུ་འདི་བོད་ཀྱི་
ཚད་མའི་རིག་པའི་སྒོ་འབྱེད་སའི་གྲྭ་ས་ཡིན་ཞེས་བཤད་ན་སུ་ཞིག་གི་རྣ་བར་འགྲོའམ།
སྤྱིར་ན་རྣར་མི་འགྲོ་བ་ཞིག་གཏན་ནས་མེད་ཀྱང་ལོ་རྒྱུས་ཀྱིས་འདི་ལྟ་བུ་སུས་ཀྱང་
རྣར་མི་འགྲོ་བ་ཞིག་ཏུ་བསྒྱུར་འདུག བོད་ཀྱི་དགོན་སྡེའི་ལོ་རྒྱུས་ལས་བཤད་ན་འདི་ནི་
ཚད་མའི་དགོན་པ་ཡིན་ལ། དགེ་ལུགས་པར་འདི་ལྟ་བུའི་ཚད་མའི་དགོན་པ་ཞིག་འབྱུང་
བ་ལས་གཞན་སུ་ཞིག་ལའང་འབྱུང་མི་སྲིད། དེ་ནི་ཚད་མ་ལ་ངོས་འཛིན་གང་འདྲ་ཞིག་
འཛིན་པར་ཐུག་སྟེ་རྗེ་ཙོང་ཁ་བས་ཚད་མ་ནང་དོན་རིག་པའི་རིགས་པའི་བསྟན་བཅོས་
ལམ་
173



ཤེས་རབ་ཀྱི་ཚོམས།
རྨད་དུ་བྱུང་བ་ཞིག་ཏུ་དགོངས་པ་དེ་ཡིན། དེ་བས་རྗེ་ཙོང་ཁ་བ་དང་ཁོང་གིས་སློབ་མ་
དག་གི་ཚད་མ་བསྟན་པའི་ལྕགས་རི་ཡིན་པ་མ་ཟད་ཚད་མའི་ལམ་རིམ་ཡང་གང་མང་
ཞིག་མཛད་པ་དེ་ནི་དགོན་པ་འདི་འབྱུང་བའི་རྐྱེན་གྱི་གཙོ་བོ་ཞིག་ཡིན་པ་མཐོང་བྱུང༌།
ད་ལྟ་དགེ་ལུགས་པའི་བསྡུས་གྲྭ་བ་བྱིས་པ་དག་གིས་ཀྱང་ར་སྟོད་ཤེས་པ་ལས་དེ་
དགོན་པ་ཞིག་ཡིན་མིན་ཤེས་མིན་ཅི་རིགས་ཡོད་སྲིད་མོད། ཀུན་གྱིས་ཤེས་པ་ནི་ར་སྟོད་
བསྡུས་གྲྭ་ཞེས་བོད་ན་མིང་དུ་གྲགས་པའི་གཞུང་ལུགས་ཤིག་ཡོད་པ་དེ་རེད། དགོན་པ་
འདི་དང་བསྡུས་གྲྭ་འདིས་བོད་ཀྱི་རིག་པའི་སྒོ་ཕྱེས་པ་ཡིན་ཞེས་བཤད་ན་དོན་ལ་གནས་
པ་ཞིག་རེད། བཀའ་གདམས་པས་བསྡུས་གྲྭ་གསར་བཏོད་བྱས་པ་ནས་དགེ་ལུགས་པ་
དང་ས་སྐྱ་བས་དར་སྤེལ་བཏང་བས་ད་གཟོད་རིགས་པའི་སྒོ་འབྱེད་བསྡུས་གྲྭ་ཞེས་བོ་
ཀྱི་རིག་པ་ཐུན་མོང་མ་ཡིན་པ་ཞིག་ཏུ་ཆགས་པ་མ་ཟད། འཛམ་གླིང་གི་ཚད་མའི་ལོ་རྒྱུས་
ནང་དུ་བོད་ཀྱིས་གསར་བཏོད་བྱས་པའི་རིག་པ་ངོམ་དུ་རི་བ་ཞིག་ཀྱང་ཡིན།
ར་སྟོད་དགོན་པ་མ་ཆགས་པའི་སྔོན་དུ་གནས་དེར་སེར་ཁྱིམ་བདེ་བ་ཅན་ཞེས་
དགོན་ཞིག་ཡོད་ཅིང་། ཇོ་བོ་རྗེ་སྙེ་ཐང་དུ་བཞུགས་སྐབས་ཀ་བ་ཤཱཀྱ་དབང་ཕྱུག་གིས་
གཙང་དགོན་དུ་བསྒྱུར་གནང་མཛད། མཚན་ཉིད་ཆེན་པོ་དར་བས་སེ་འབྲས་དགེ་གསུམ་
མ་བྱོན་གོང་གི་གྲྭ་ས་ཆེན་པོ་དྲུག་གི་གྲས་སུ་བརྩི། རྗེས་སུ་གསང་ཕུ་ར་སྟོད་གྲྭ་ཚང་དེར་
གནས་སྤར་བས་རིམ་བཞིན་རྒྱ་བསྐྱེད་དེ་གྲྭ་ཚང་གཅིག་དང་ཁང་ཚན་དགུ་བར་འཕེལ།
དེ་དག་གི་གྲྭ་རྒྱུན་ཡུལ་ལུང་དེ་དག་ནས་ཕེབས་དགོས་པ་དང༌། སྔོན་ཆད་གྲྭ་རྒྱུན་ལྔ་བརྒྱ་
ལྷག་ཡོད་པར་བཤད།
སྔོན་གྲྭ་ཚང་འདུ་ཁང་ཀ་བ་བཞི་བཅུའི་གཙང་ཁང་དུ་སྨན་འདམ་གྱི་དུས་གསུམ་
སངས་རྒྱས་ཀྱི་ཐུབ་དབང་སྐུ་ནི་རྒྱལ་བ་འཇམ་དཔལ་རྒྱ་མཚོའི་ཐུགས་དམ་གྱི་རྟེན་ཡིན་
པ་ཐོག་སོ་གཉིས་ལྡན་ལ་ཉེ་སྲས་སྒོ་སྲུང་དང་བཅས་རྟེན་སྐུ་མང་བོ། ཡང་སྟེང་ལི་མ་ལྷ་
ཁང་ནང་ལི་མ་ཁོ་ནའི་སྐུ་བརྙན་བཞུགས་མོད་རིག་གསར་གྱིས་རྩ་མེད་དུ་བཏང་།
སྔོན་ཆད་རིགས་པ་སྨྲ་བ་དག་གིས་ཕྲག་དོག་དང་རྡོའི་འཇིགས་པ་ཕོག་པའི་
174



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དགོན་པ་འདི་སུ་ཞིག་གིས་ཕྲག་དོག་གིས་ཀྱང་གཞིག་མ་ནུས་ལ་སུ་ཞིག་གིས་རྡོ་ཡིས་ཀྱང་
དཔའ་མ་ཞུམ་མོད། གནས་ལུགས་མི་བརྩི་བའི་བྱིས་པ་དག་གིས་མདུང་ཁ་ནས་སུ་ཞིག་
རྒྱལ་ཐུབ་བམ། བ་དན་དམར་བོ་བཏགས་པའི་མདུང་ཆུང་ཆུང་དེ་མེ་སྒྲོགས་འབུམ་ལས་
གཏོར་ཤུགས་ཆེ་བས་དེ་དང་བསྡུར་ན་གྲྭ་བ་འགའ་ཡིས་ཕྲག་དོག་གི་རྡོ་དེས་གར་ཡང་མི་
སླེབས་པ་ཞིག་རེད་ཨང་།
ད་ལྟ་ཉམས་གསོ་གནང་བའི་གྲྭ་ཚང་འདུ་ཁང་ནང་སྔོན་གྱི་སྐུ་བརྙན་དེ་དག་གི་སྐུ་
ཚབ་གསར་བཞེངས་གནང་བ་དང་། བཀའ་འགྱུར། རྗེ་ཙོང་ཁ་བའི་གཟིམ་སྡུག་དང་
བཞུགས་ཁྲི། ཀློང་རྡོལ་བླ་མ་རིན་པོ་ཆེའི་གསོལ་ལྕོག གཞན་ཡང་ལྡེབས་རིས་རྙིང་བ་མང་
བོ་བཅས་ཡོད། སྐུ་གསུང་ཐུགས་རྟེན་བསྐྱར་བཞེངས་བྱས་མོད་སྔོན་གྱི་དར་རྒྱས་དེ་ད་
དུང་རྨི་ལམ་གྱི་ཚུལ་དུ་གྱུར་འདུག
ར་སྟོད་དགོན་ནས་མར་ཡོང་དུས་ལམ་འོག་ཏུ་ལྷ་རྒྱབ་སྤྲོད་ཅེས་པའི་ཕ་བོང་ཞིག་
ལ་རྒྱབ་མདུན་གཉིས་གར་སྒྲོལ་མའི་སྐུ་བརྙན་རེ་ཡོད་པ་དེ་ནི་བླ་མ་རིན་པོ་ཆེས་
ས་དགོན་
དེར་འདོད་ཡོན་རྒྱས་ན་སློབ་གཉེར་ལ་གནོད་པས་འདོད་ཡོན་འགོག་པར་བཞེངས་པ་
ཡིན་གསུངས། ད་ལྟ་དགོན་སྡེ་དག་འདོད་ཡོན་གྱིས་ཉམས་པར་བྱེད་ཀྱང་སྲིད་མོད། གྲྭ་བ་
ཇེ་ཉུང་དུ་འགྲོ་བ་འདིས་དགོན་པ་སྟོངས་པའི་ཉེན་ཁ་ཞིག་གིས་འཁྱུད་འདུག་པ་འདྲ། དེ་
བས་ངས་ཀློང་བརྡོལ་བླ་མའི་འདོད་ཡོན་ལ་མནན་པ་རྒྱག་པའི་དུས་མཚུངས་སུ་དགེ་
འདུན་འདུ་བའི་འཁོར་ལོ་ཞིག་བསྐོར་ཡོད་ན་ཇི་མ་རུང་སྙམ་བྱུང་།
ད་ལྟ་རྭ་སྟོད་ཀྱི་ལུང་མདོར་བོད་ལྗོངས་ནང་བསྟན་སློབ་གྲྭ་བསྐྲུན་ཅིང་། དེ་ཡི་
ཨར་ལས་རྒྱ་ཆེན་པོ་དེས་རྭ་སྟོད་དགོན་པའི་དེ་བས་ཀྱང་ཉམ་ཆུང་བར་བྱེད།
175



ཤེས་རབ་ཀྱི་ཚོམས།
གྲྭ་བ་གཉིས་ལས་མེད་པའི་བོད་ཀྱི་དགོན་ཆེན།
འཇང་དགོན།
ང་དགུན་ཆོས་
བོད་དུ་ཆེས་དམིགས་བསལ་གྱི་དགོན་པ་ཞིག་ཡོད་པ་ནི་འཇང་དགོན་པ་སྟེ། དེ་རུ་
རྒྱུན་ཏུ་གྲྭ་བ་མེད་ན་ཡང་དགེ་ལུགས་པའི་ཚད་མའི་ཆོས་ཐོག་ཆེན་མོ་འཇང་
ཞེས་པ་དེ་ཚོགས་ས་ཡིན་པས་གྲགས་པ་ཕྱོགས་སུ་ཁྱབ། འོན་ཀྱང་མང་བོ་ཞིག་གི་འཇང་
དགོན་པ་མི་ཤེས་ལ་འཇམ་དབྱངས་དགུན་ཆོས་ཞེས་ན་དེ་མ་ཐག་ཏུ་ཤེས་འགྲོ། དོན་དུ་
འཇམ་དབྱངས་དགུན་ཆོས་ཞེས་པ་འཇང་དགུན་ཆོས་ཀྱི་བརྡ་འགྱུར་བ་ཞིག་དང་ཚིག་དེ་
ཇེ་ལེགས་སུ་བཏང་བ་ཞིག་རེད།
དགོན་པ་དེ་ན་གྲྭ་བ་མེད་ན་ཡང་གནས་འགངས་ཆེན་དེར་བདག་འགྲོ་བའི་
འདུན་པ་ལྡོག་ཏུ་མེད་པ་ཞིག་ཡོད། དེ་བས་འཇང་སྨད་དུ་རླངས་འཁོར་ལས་བབས་ཏེ་ལྟ་
དུས་འཇང་དགོན་པ་ནི་སྤྱི་ལེ་གསུམ་བཞི་ཙམ་གྱི་ནུབ་བྱང་གི་རི་འདབས་སུ་ཡོད་པ་
མཐོང་བྱུང་། རྐང་འགྲོས་སོང་ནས་དེར་སླེབས་དུས་མཛེ་བོའི་རྒན་གསོ་ཁང་ཞིག་ཡོད་པ་
མཐོང་བས་ཅིའི་ཕྱིར་མཛེ་བོ་དག་དགོན་པ་དང་འདབས་འབྲེལ་དུ་གནས་དགོས་པ་ཡིན་
ནམ་སྙམ་ནས་ཧ་ལས་བྱུང་།
ར་སྒོར་ཞིག་གི་སྒོ་བརྡུང་བས་ཨ་མ་རྒན་མོ་ཞིག་ཡོང་ནས་སྒོ་ཕྱེས་ནས་ནང་དུ་ཁྲིད་
ནས་མཆོད་མཇལ་བྱེད་དུ་བཅུག དེ་རུ་གྲྭ་བ་ཞིག་ཡོད་ཅིང་ཁོས་དགོན་པ་འདི་སྲུང་
མཁན་གྱི་གྲྭ་བ་གཉིས་མ་གཏོགས་མེད་ཟེར། ཁང་བ་དེའི་ནང་དུ་འཇང་དགུན་ཆོས་ཀྱི་
དམ་བཅའི་རེའུ་མིག་སྦྱར་འདུག
ལ་ལས་འཇང་ཞེས་པ་ནི་འཇང་ས་དམ་གྱི་ཡུལ་ཡིན་ཟེར་མོད། གཏམ་དེས་བདག་
176



1
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གི་བློ་སྒོ་འབྱེད་མ་ཐུབ་སྟེ་འཇང་ས་དམ་གྱི་ཡུལ་ནི་ཡུན་ནན་ས་ཆའི་ལི་ཅང་
ནན་ས་ཆའི་ལི་ཅང་གཙང་བོ་ཡོད་
ས་དེ་རེད། འོ་ན་ས་ཆ་འདིར་ཅིའི་ཕྱིར་འཇང་ཞེས་བཏགས་པ་ཡིན།
དགོན་དེ་ནི་ཐོག་མར་འཇང་སྔོན་མཁྱེན་པའམ་འཇམ་དབྱངས་མངོན་མཁྱེན་པ་
ཞེས་པས་བཏབ། སྙེ་ཐང་ར་སྟོད་ཀྱིས་གནས་དེར་དགུན་ཆོས་འཚོགས་གནང་བས་སློབ་
གཉེར་ཤིན་ཏུ་འཕེལ། དེ་རྗེས་གདན་ས་གསུམ་དང་མངའ་རིས་དྭགས་པོ་གྲྭ་ཚང་བཅས་
ལོ་ལྟར་བོད་ཟླ 11 ཚེས | ནས་བོད་ཟླ 12 ཚེས 15 བར་ཟླ་བ་ཕྱེད་དང་གཉིས་རིང་དགེ་
འདུན་ལྔ་སྟོང་ཙམ་གནས་དེར་འཛོམས་གནང་ནས་རྣམ་འགྲེལ་གཙོ་བོ་འཆད་རྩོད་
གནང་སྟེ་རྩོད་པའི་བརྡར་ཤ་ཕལ་ཆེར་གནས་དེ་ནས་ཆོད་པར་བྱེད། གནས་དེར་གཙོ་བོ་
ཚོགས་ཆེན་གཅིག་དང་། གདན་ས་སོ་སོའི་ཚོགས་ཆེན། གྲྭ་ཚང་། ཁང་ཚན་དང་བཅས་
པའི་ཁང་བ་སོ་སོར་ཡོད།
གཞན་ཡང་གནས་དེར་རྟེན་ཁྱད་པར་ཅན་ཇོ་བོ་མཐོང་བ་དོན་ལྡན་དང་། གྲོགས་
ཁྱད་པར་ཅན་དགེ་འདུན་འདུས་པ་རྒྱ་མཚོ། ཁྲོ་ཁྱད་པར་ཅན་ཚོགས་ཁྲོ་སངས་རྒྱས་བེམ་
པོ་ཞེས་སོགས་དང་། ལྷག་པར་དུ་གནས་དེར་འཇང་རྡོ་བཅལ་སྔོན་མོ་ཞེས་ཚོགས་ཆེན་རྡོ་
གཅལ་གྱི་འོག་ཏུ་རྗེ་བཙུན་འཇམ་དབྱངས་ཀྱི་རལ་གྱི་རྒྱུ་བཞིན་ཡོད་པས་དེ་སྟེང་དུ་ཕྱག་
འཚལ་བ་དང་འོག་ཏུ་རལ་གྲི་རྒྱུ་བ་དུས་མཚུངས་ན་ཤེས་རབ་འཕེལ་ཞེས་ཉིན་ལྟར་དགེ་
འདུན་རྣམས་ཚོགས་གྲོལ་མ་ཐག་རྡོ་གཅལ་སྟེང་དུ་ཕར་སྤོས་ཚུར་སྤོས་བྱས་ནས་ཕྱག་
འཚལ་བ་ཡིན།
གནས་དེར་སོང་ནས་ངས་ཀྱང་སྨོན་ལམ་ཞིག་བཏབ་ཅིང་དྷི་སྐད་ཅིག་བཏང་བ་
ཡིན། ཆོས་གྲྭ་ཆུང་ངུ་འདིར་མཚམས་རེས་མཁས་པ་གང་མང་ཞིག་འཛོམས་ནས་རྩོད་པ་
བྱེད་པ་དང་། མཚམས་རེར་མི་གཅིག་ཀྱང་མེད་པར་དལ་ཅག་གེར་གནས་པ་འ
འདྲའི་ཆ་མི་མཉམ་པ་ཞིག་རེད་ཨང་། དལ་ཅག་གེར་གནས་པ་ནི་ཆེད་དུ་སུ་ཞིག་གིས་
བསམ་གཞིག་གཏོང་བ་ལ་གོ་སྐབས་ཤིག་ཕྱེས་པ་འདྲ།
འཇང་དགུན་ཆོས་ཚོགས་པའི་ཡུན་ལ་སྡེ་བ་གཞུང་ནས་ཆོས་ཐེབས་གནང་ཞིང་།
177



ཤེས་རབ་ཀྱི་ཚོམས།
ར་སྟོད་ནས་འདུ་བཀོད་གནང་། རྒྱུན་གཏན་ཚོགས་ཆེན་གྱི་སྐུ་གཉེར་ཡང་ར་སྟོད་ནས་
གཏོང་གནང་དགོས་མོད། འཚོ་བའི་ཆ་རྐྱེན་ཞན་ཞིང་དམ་བཅའ་དང་དཔེ་ཁྲིད་སོགས་
ཤིན་ཏུ་ལྕི། རྣམ་འགྲེལ་གྱི་རིགས་པའི་གསང་ཚིག་ཡ་མཚན་པ་དག་ཀྱང་གནས་དེ་ནས་
ཤེས་ངེས་རེད།
ཚད་མའི་ཁུངས་རྒྱ་གར་ཡིན་མོད་བོད་དུ་འཕེལ་བ་འདི་འདྲ་ཞིག་འཛམ་བུའི་
གླིང་དུ་བྱོན་མེད། སྔོན་ཆད་བོད་དུ་དར་བའི་ཚད་མ་རྣམ་ངེས་ཡིན་མོད། ད་ལྟ་རྗེ་རིན་པོ་
ཆེ་ནས་རྣམ་འགྲེལ་ལ་འཆད་ཉན་བྱེད་པ་གཙོ་བོར་འཛིན། ལྷག་པར་དགེ་ལུགས་པའི་
རྣམ་འགྲེལ་ལ་འཆད་ཉན་བྱེད་པ་འདི་འདྲ་གཞན་ལ་མེད་པའི་ཚོད་ཡིན། དེ་ཡང་རྗེ་རིན་
པོ་ཆེ་ཚད་མ་རྣམ་འགྲེལ་འདི་ནང་དོན་རིག་པའི་བསྟན་བཅོས་རྨད་དུ་བྱུང་བ་ཞིག་ཏུ་
ངོས་འཛིན་བྱས་པ་ལས་བྱུང་བ་སྟེ། རྗེའི་སྔོན་དུ་ཚད་མ་རིག་པ་ཕྱི་རོལ་པའི་རྩོད་པ་
བཟློག་པའི་ཆེད་ལས་ཐར་བ་དོན་གཉེར་ལ་མི་མཁོ་བར་འདོད་པ་ཤས་ཆེ་
རིག་གསར་སྐབས་དབེན་པའི་དགོན་པ་འདི་ཡང་རྩ་མེད་དུ་བཏང་མོད། ད་ལྟ་
སྔོན་གྱི་ཚོགས་ཆེན་འདུ་ཁང་ཉམས་གསོ་གནང་བའི་ནང་སྔོན་གྱི་སྐུ་བརྙན་དེ་དག་གི་སྐུ་
ཚབ་འཇིམ་སྐུ་གསར་བཞེངས་གནང་བ་དང༌། གདན་ས་ཁག་གི་འདུ་ཁང་ཡང་གསར་
བཞེངས་གནང་ཡོད།
བདག་ཕྱིར་ལོག་པའི་ལམ་དུ་ཞུགས། སྔོན་བྱོན་མཁས་པ་མང་བོ་བྱོན་མྱོང་བའི་
ལམ་དེ་ད་ལྟ་ཨར་འདམ་གྱིས་བླུགས་པའི་ལམ་ཆེན་ཞིག་ལས་ཡོད་ན་ཡང་འགྲོ་མཁན་
ངེད་གཉིས་མ་གཏོགས་གཞན་སུ་ཞིག་ཀྱང་མི་འདུག ལམ་དེའི་གཡས་གཡོན་ལ་སྡོང་བོ་
བཙུགས་ཡོད་ཅིང་དེའི་ནང་དུ་ཁྱི་རྒན་འགའ་རེས་སོས་དལ་གྱིས་ཉལ་ནས་གནས་སྐོར་བ་
བདག་གི་རྣམ་འགྱུར་ལ་བལྟས་འདུག
178



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བོད་ཀྱི་ཆོས་སྲིད་རིག་གནས་ཀྱི་སྒོ་མོ་འབྱེད་སའི་ཕོ་བྲང་།
ཐོན་མ་ཎི་སྒང་།
ཐོན་མི་སམ་བྷོ་ཊའི་ཕ་ཡུལ་ལ་འགྲོ་འདོད་པ་ནི་བདག་དབུས་གཙང་དུ་འགྲོ་
འདོད་ལས་ཀྱང་ཆེ། དེ་ནི་བདག་བོད་ཀྱི་རིག་གནས་ལ་ཞེན་ཆེ་བས་ཀྱང་ཡིན་སྲིད། ད་ལྟ་
མང་བོ་ཞིག་གིས་ཐོན་མི་ཟེར་བ་ཞིག་ཀྱང་བྱུང་མྱོང་མེད་ཅེས་གླེང་བཞིན་འདུག དེ་
བསམ་ན་བདག་ནི་དགོད་བྲོ་ལ་ངུ་ཡང་བྲོ།
དབུས་གཙང་ཏུ་མཇལ་སྐོར་ལ་འགྲོ་དུས་གནས་ཚུལ་གང་འདྲ་བྱུང་ཡང་བསྒྱུར་
མི་རུང་བའི་གནས་ཤིག་གཏན་ཁེལ་བྱས་ཡོད་པ་ནི་ཐོན་མིའི་ཕ་ཡུལ་རེད། བདག་གཞིས་
ཀ་རྩེར་འགྲོ་བའི་ལམ་ཁའི་ཐོན་མི་སྡེ་བ་ནས་བབས་ཏེ། གནས་ཚུལ་འདྲི་དུས་ཐོན་མི་
བཞུགས་ས་ནི་རྐང་ཐང་ལ་ཅུང་སོང་ན་སླེབས་ངེས་ཡིན་ཟེར།
ངེད་གཉིས་རྐང་ཐང་དུ་ཅུང་སོང་བས་ཕལ་ཆེར་ལོ་བདུན་བཅུ་ཡས་མས་ཀྱི་རྒན་
པོ་ཞིག་ལམ་དུ་འགྲོ་བཞིན་པའི་རྗེས་ཆོད། ཁོང་ལ་ཁ་བརྡ་བྱེད་ཀྱིན་ལམ་དུ་ཆས། ཁོང་
གིས་ང་
ང་ཚོས་ཐོན་མི་སམ་བྷོ་ཊའི་ཕ་ཡུལ་འདིར་ངོས་འཛིན་ཀྱང་འཁྲུངས་ས་ངོ་མ་འདི་མ་
རེད། འཁྲུངས་ས་ངོ་མ་ཐོན་ལུག་ར་བ་རེད། འདི་ནས་སོང་ན་ཐག་རིང་བོ་ཡོད་ཀྱང་
གཞུང་ལམ་རྒྱུད་ནས་རི་གཤམ་ནས་འགོས་ན་འགྲོ་སླ་ཟེར། ངས་ཐོན་ལུག་ར་བ་དང་ཐོན་
མ་ཎི་སྒང་གཉིས་སོ་སོ་བ་ཡིན་པ་ཤེས་ཀྱང་དེ་གཉིས་ཀྱི་བར་དུ་འདི་ལྟར་ཅུང་རིང་བོ་ཞིག་
ཡོད་པ་ཤེས་མ་སོང་།
སྐད་ཆ་འདྲི་བཞིན་ཕྱིན་པས་ཐོན་མིའི་བཞུགས་པའི་གནས་དེར་སླེབས་བྱུང་།
ཅུང་མི་རིང་བའི་ས་ན་ཁོང་གི་གཟིམ་ཁང་ཡོད་པའང་མཐོང་བྱུང་། འགྲོ་བཞིན་པའི་
སྐབས་སུ་རྒྱབ་ཕྱོགས་ནས་བུ་མོ་ཞིག་གིས་འབོད་ཀྱིན་འདུག ཕྱིར་ལྟ་དུས་མོས་ལྡེ་མིག་
སྟོན་གྱིན་འདུག་པས་ངས་གསལ་བོར་ཤེས་སོང་། མོ་ནི་ཁང་བ་དེའི་བདག་མོ་རེད།
མོའི་མིང་ལ་བྱམས་པ་གཡང་འཛོམས་ཟེར་ཞིང་ཐོན་པ་ཚང་གི་རེད། མོ་མཐོ་
མ་
179



ཤེས་རབ་ཀྱི་ཚོམས།
གཉིས་ནས་སློབ་གྲྭར་མ་སོང་བར་ཡུལ་ནས་ཕ་མ་ལ་རོགས་བྱས་ཏེ་བསྡད་འདུག མོས་སྒོ་
ཕྱེས་ནས་ནང་གི་ལྡེབས་རིས་ལ་ཞིབ་བལྟ་བྱས་པ་ཡིན། མོས་བཤད་པ་ལྟར་ན་རིག་གནས་
གསར་བརྗེའི་སྐབས་སུ་སྐུ་གསུང་ཐུགས་རྟེན་ལ་གཏོར་བརླག་ཆེན་པོ་བྱས་ན་ཡང་ལྡེབས་
རིས་འདི་ལུས་འདུག་ཟེར།
ཁང་བ་དེ་རུ་མ་ཎི་འཁོར་ལོ་ཆུང་ངུ་གསུམ་བསྐོར་འདུག མོས་བཤད་པ་ལྟར་ན་
སྔོན་ཆད་མ་ཎི་འཁོར་ལོ་འདི་གསུམ་གྱི་ཤུལ་དུ་ཐོན་མིས་བསྐོར་བའི་མ་ཎི་ཆུ་འཁོར་
གསུམ་ཡོད། དེ་ཡང་རིག་གནས་གསར་བརྗེའི་སྐབས་སུ་རྩ་མེད་དུ་བཏང་བས་ད་ལྟ་སླར་
གསོ་བྱ་རྩིས་ཡོད་ཟེར།
མོས་མུ་མཐུད་དུ་ངས་ཐོན་མིའི་སྐོར་གྱི་གནས་ཚུལ་ཤེས་པ་ཤིན་ཏུ་ཉུང་། སྤོ་བོ་
ལགས་ཀྱིས་དེ་འདྲ་མང་བོ་གསུངས་ཀྱིན་མི་འདུག་ཟེར། ངས་ཁྱེད་ཀྱི་སྤོ་མཚན་ལ་ག་རེ་
ཟེར་ཞེས་དྲིས་པར་མོས། ཚེ་བརྟན་རྒྱ་མཚོ་ཟེར། ངས་རྒྱུས་ལོན་བྱས་པ་ལྟར་ན་ཐོན་པ་ཚེ་
བརྟན་རྒྱ་མཚོ་ཟེར་བ་དེས་རང་ལོ་བཅོ་བརྒྱད་ནས་ད་ལྟའི་བར་དུ་ཐོན་མིའི་བཞུགས་
གནས་འདི་ལ་བདག་བྱས་ཤིང་། 1981 ལོར་སྙེ་མོ་རྫོང་སྲིད་གཞུང་ལ་མ་ཎི་ཆུང་ངུ་ཞིག་
བཞེངས་ཆོག་པར་སྙན་ཞུ་ཕུལ་ནས་བསྐྱར་བཞེངས་བྱས་པ་ལགས་པས་ངས་མོ་ལ་ང་རང་
་ལགས་ལ་མཇལ་འདོད་ཚུལ་ཞུ་བར་མོས་སྤོ་བོ་ལགས་ད་ལྟ་སྐུ་སྙུང་བས་མཇལ་
ཐབས་མི་འདུག་ཟེར་གྱིན་ཕངས་ཉམས་ཤིག་ཀྱང་སྟོན་ཀྱིན་འདུག
མོས་ད་དུང་འདུ་ཁང་ཆུང་བ་ཞིག་ཏུ་ཁྲིད་ཅིང་འདུ་ཁང་འདི་ནི་མོ་ཚང་གིས་
བཞེངས་པ་ཡིན་ཟེར། ད་དུང་དེ་ན་ཡོད་པའི་རིག་གནས་ལན་ཙ་དང་གཟུངས་སྔགས་
སོགས་ལ་ཅི་འདོད་དུ་པར་རྒྱག་ཏུ་བཅུག་པ་ང་རང་ཤིན་ཏུ་སྤྲོ་བོ་བྱུང༌། མོས་ད་དུང་འདི་
དག་ཁོང་གི་ཁྱིམ་ཚང་གིས་བདག་པོ་བྱེད་ཀྱིན་ཡོད་པ་དང་། སྔོན་མ་ཁྱིམ་ཚང་འདིར་ཡོད་
ཀྱང་ཐོན་མིའི་ལྷ་ཁང་དང་བཞུགས་གནས་སར་ཁྱིམ་ཚང་བསྡད་ན་སྟབས་མི་བདེ་བས་
གཞན་དུ་སྤར་བའི་གནས་ཚུལ་ཀྱང་བརྗོད་བྱུང་།
དེ་ནས་མོས་བདག་ཅག་ཁྲིད་ནས་ཤུག་པ་བརྡར་ས་ཞིག་ཏུ་ཁྲིད། མོས་འདི་ནི་ཐོན་
མིས་ཐོན་པ་སྡེ་བའི་འཚོ་རྟེན་གྱི་ཆེད་དུ་གསར་བཏོད་མཛད་པ་ཡིན་ཟེར། བདག་གིས་དེ་
ལ་ཞིབ་ཏུ་ལྟ་དུས་དེ་ནི་ཆུས་བསྐོར་བའི་འཁོར་ལོ་ལ་བརྟེན་ནས་ཤུག་པ་བརྡར་ནས་ལྡེ་གུ་
བྱེད་པའི་ཚུལ་དེ་གསལ་བོར་མཐོང་བྱུང་། སྤོ་བོ་ངག་དབང་དགེ་འདུན་གྱིས་སྔོན་ཐོན་པ་
སྤོ་བོ་ལག་
18O



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྡེ་བས་ཉ་བ་ཡིན་པས་ཉ་ལས་བྱེད་ཀྱིན་ཡོད་པ་ཐོན་མིས་རྒྱུན་བཅད་ནས་དེའི་ཚབ་ཏུ་
སྤོས་བཟོ་བ་གསར་བཏོད་བྱས་པ་ཡིན་གསུངས།
མོས་ཐོན་མི་ཐོན་ལུག་ར་ནས་འདིར་ཕེབས་པ་ཡིན་ཞིང་འདི་ནས་འཚོ་བ་སྐྱོ་བོ་
ཡོད་པ་དེ་བསལ་བའི་ཆེད་དུ་ཐོན་པའི་གཟིམ་སྤོས་འདི་གསར་བཏོད་བྱས་ཤིང་། དེ་ནས་
བཟུང་ཐོན་པ་སྡེ་བ་འདིའི་འཚོ་བ་ཡར་རྒྱས་སུ་ཕྱིན་པ་རེད་ཟེར། ལྷ་ཁང་ཆུང་བ་དེའི་ངོ་
སྤྲོད་ཐུང་ངུ་དེར་བློན་ཆེན་ཐོན་མི་སམ་བྷོ་ཊའི་འཁྲུངས་ཡུལ་ཐོན་ལུག་ར་སྒང་ནས་ཡིན་
ཞིང་ཁོང་གིས་རང་གི་ཕ་ཡུལ་གཟིགས་སྐྱོང་ཆེར་བཞེས་ཀྱིས་དམངས་ཀྱི་འཚོ་བར་ཕན་
ཞིང་མཆོད་པར་མེད་དུ་མི་རུང་བའི་གཟིམ་སྤོས་བཟོ་དགོས་བར་བཀའ་བསྩལ་ཏེ་ཤུག་པ་
བརྡར་སའི་ཆུ་འདིར་ཉ་ཡོང་མི་ཆོག་པ་གཙང་ཁའི་རྡོ་ལ་ཕྱག་བྲིས་ཕྱག་ཐམ་མ་གནང་བ་
དང་། ཕུར་མ་ཎི་ལྷ་ཁང་ཀ་བ་བརྒྱད་དང་། མ་ཎི་ཆུ་འཁོར་མ་ཐོག་ཚད་གསུམ་བྱས་པ་
ཞིག་བཞེངས་ཤིང་། ནང་དུ་རྒྱལ་བའི་བཀའ་འགྱུར་བྲིས་མ་དང་ཐོན་མིའི་བཞུགས་ཁྲི། དེ་
བཞིན་ལྡེབས་བྲིས་དང་སྐུ་གསུང་ཐུགས་རྟེན་མང་ལ། ལྷ་ཁང་མཚན་ལ་ཡང་བསམ་
འགྲུབ་མི་འགྱུར་ཕོ་བྲང་ཞེས་སྒོ་བྱང་ཡོད་ལ་རྒན་རྒོན་རྣམས་ཀྱིས་སྐོར་བ་བསགས་ཡུལ་
ཡིན་ཞེས་བྲིས་འདུག
བདག་སློབ་དཔོན་ཐོན་མིའི་ཕ་ཡུལ་ལ་སླེབས་ནས་དངོས་སུ་མཐོང་ཞིང་རྣ་བས་
ཐོས་པའི་གཏམ་རྒྱུད་འདི་དག་ནི་ལོ་རྒྱུས་སྟེང་རིན་ཐང་ཆེན་པོ་ཡོད་པས་དབང་མེད་དུ་
སྤྲོ་ཡུར་བ་ཞིག་ཏུ་གྱུར། ཕྱིར་ལོག་ཁར་མོས་ལྷ་ཁང་མདུན་གྱི་ཤུག་སྡོང་བསྟན་ནས་འདི་
ཐོན་མིས་བཙུགས་པ་ཡིན་ཞིང་། ཐོན་མིས་ཕ་གི་རིའི་སྟེང་ནས་འཁྱེར་ཡོང་དུས་ཆུང་ངུ་
འདི་ཙམ་མ་གཏོགས་མི་འདུག་ཟེར་ཞེས་ལག་པས་འདྲ་སྟོན་གྱིན་འདུག བལྟས་ཚོད་ལ་
ཤུག་སྡོང་ཆུང་ངུ་ཞིག་ཡིན་པས་བདེན་ནམ་སྙམ་ནས་ལྟ་དུས་མ་གཞི་སྡོང་རྒན་སྐམ་པོ་
ཆེན་པོ་ཞིག་གི་གྲུ་ཞིག་ནས་སྐྱེས་པའི་ཡལ་ཀ་ཙམ་རེད། དེ་ཡང་སྐམ་ལ་ཉེ་བའི་བདག་
དབང་མེད་དུ་སྐྱོ་ཤ་ཞིག་ཀྱང་སྐྱེས་བྱུང་།
ས་ཆ་འདི་ལ་ལས་འདི་ཐོན་མི་ལ་གཟེངས་བསྟོད་བདག་རྐྱེན་ལ་གནང་བ་ཡིན་ཞེས་
བཤད་ཀྱིན་འདུག་མོད། གནས་འདི་དག་ཐོན་མིའི་སྐོར་གྱི་ངག་རྒྱུན་དང་ས་མིང་མང་བ་
འདིས་གནས་འདི་ཐོན་མིའི་ཕ་ཡུལ་ཡིན་པ་བདེན་དཔང་བྱེད་ཀྱིན་འདུག་ལ། ད་དུང་
ཐོན་ལུག་ར་དེ་སྐུ་འཁྲུངས་པའི་གནས་ཡིན་པའི་ངག་རྒྱུན་ཀྱང་སྣ་ཚོགས་འདུག
གྱི
181



ཤེས་རབ་ཀྱི་ཚོམས།
ཁོང་ཐོན་ལུག་ར་བ་ནས་འདིར་ཕེབས་པའི་ལམ་དུ་གཏམ་རྒྱུད་ཉམས་དགའ་བ་
ཞིག་ཡོད་དེ། ཁོང་ལ་ཞིག་འཛེགས་སྐབས་ཁོང་གིས་སེམས་སྐྱོ་བ་ལ་ཨང་འདི་ལ་སྐྱོ་སེར་ལ་
ཟེར་དགོས་ཞེས་ལ་དེ་ལ་སྐྱོ་སེར་ལ་ཞེས་བཏགས། ཡང་ལ་ཞིག་རྒྱག་དགོས་པར་ང་ད་
འཕེར་ཨེ་ཡོང་ཞེས་བརྗོད་པས་དེའི་མིང་ཡང་འཕེར་ལར་གྲགས་པ། དེ་ནས་ལ་མཐོན་པོ་
ཞིག་རྒྱག་སྐབས་བྱ་རྒོད་གཅིག་དང་ཐུག་པས་འདི་ལ་རྒོད་ཐུག་ལ་ཞེས་བཏགས་པ་ཡིན་
ཟེར། དེ་ནས་ལ་གཤམ་དུ་མར་བབས་ནས་གྲོང་ཞིང་མཐོང་བར་བྱིས་པས། གྲོང་འདི་
མཐོང་བ་ཙམ་གྱི་བློ་མོས་པ་ཞིག་བྱུང་བས་ཕྱིན་ཆད་མཐོང་མོས་ཟེར་དགོས་ལབ། དེ་ནས་
ཡར་ཡོང་སྐབས་གྲོང་བ་ཞིག་གི་སྒོར་སླེབས་དུས་མི་ཚང་དེས་ཁོང་ལ་ཆང་ཕུད་ཅིག་ཕུལ་
སྐབས་ཆང་འདི་གཙང་མ་ཞིག་བྱུང་བས་གྲོང་འདི་ལ་གཙང་སར་ཟེར་དགོས་ཞེས་མིང་
བཏགས་པ་ཡིན་ཟེར། མཐར་བསམ་འགྲུབ་ཕོ་བྲང་ཟེར་བ་དེར་གདན་དྲངས་ནས་ཁོང་
རིམ་བཞིན་མི་ཚང་དེའི་བདག་པོར་གྱུར། མཚན་ཡང་ཐོན་མི་སམ་བྷོ་ཊ་ཞེས་གྲགས། སྙེ་
མོ་ཁུལ་ཡོངས་ཀྱི་དཔོན་པོ་མཛད་ཅིང་ཁྱིམ་ཚང་ལ་ཡང་ཐོན་པ་ཞེས་ཆགས་པ་རེད་ཅེས་
ཟེར་སྲོལ་ཡོད།
ཐོན་ལུག་ར་བའི་བགྲེས་པོ་ངག་དབང་དགེ་འདུན་གྱིས་བདག་ལ་འདིའི་སྐོར་གྱི་
གནས་ཚུལ་རིན་ཐང་དང་བྲལ་བ་ཞིག་གསུངས་པ་ནི་སྔོན་མ་ལྷ་ཁང་འདིའི་ནང་དུ་དཔེ་
ཆ་མང་བོ་ཡོད་པ་མ་ཟད། ཐོན་མིའི་གསུང་འབུམ་ཡོད་སྐད་ཐོས་མོད། བདག་གིས་མཐོང་
མ་མྱོང་། ཐོན་མེའི་རྣམ་ཐར་ཏེ་ཐོན་མིའི་ཉིན་རེའི་མཛད་པ་ཐོར་བཀོད་པའི་ཐོན་མིའི་
དཔེ་ཆ་ཞིག་ཡོད་པ་དེ་རྭ་སྒྲེང་གི་སྐབས་སྲིད་འཛིན་རྭ་སྒྲེང་གིས་ཐོས་ནས་ངེས་པར་སྡེ་བ་
གཞུང་ལ་སྟེར་དགོས་ཞེས་བཙལ་མོད་མ་རྙེད། རིག་གསར་སྐབས་སུ་རྙེད་ཀྱང་དཔེ་ཆ་
ཡོད་ཚད་མེ་ལ་བསྲེགས་སོང་ཟེར།
སྐད་ཆ་དེ་ཐོས་མ་ཐག་བདག་དབང་མེད་དུ་ཧ་ལས་ཤིང་ཕངས་པ་ཆེན་པོ་སྐྱེས།
སྙིང་ལ་མེ་བསྲེགས་པ་བཞིན་དུ་སྡོད་མི་ནུས་པར་གྱུར། ངས་སྔོན་ཆད་དཔྱད་གཞིའི་ཡིག་
ཆ་ལས། གནས་འདིར་ཐོན་མིའི་རྣམ་ཐར་ཡོད་མོད་ལ་ལས་སྡེ་བ་གཞུང་ལ་ཕུལ་ཟིན་ཟེར།
ལ་ལས་རིག་གསར་སྐབས་མེ་ལ་བསྲེགས་ཟེར། དེ་རིང་གནས་ཚུལ་དེ་གསལ་བོར་ཤེས་
སོང་ན་ཡང་མ་ཤེས་པ་ལས་ཀྱང་སེམས་སྐྱོ་བར་གྱུར།
ཐོན་མདར་ཐོན་མི་ཉིད་ཀྱི་དབྱར་དུས་བཞུགས་གནས་བསམ་འགྲུབ་མཐོང་སྨོན་
182



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དང་ཐོན་ཕུར་དགུན་དུས་བཞུགས་གནས་ཀུན་བཟང་ཆོས་ཀྱི་ཕོ་བྲང་གཉིས་བཞེངས་ལ་
བསམ་འགྲུབ་མཐོང་སྨོན་གྱི་ཉེ་འཁོར་དུ་ཆིབས་རྟ་འཇོག་ས་དང་། གསོལ་དཀྲུམ་འཇོག་
ཁང་ཡང་བཞེངས། དེ་རྣམས་གནས་ཡུལ་གྱི་མི་ཚང་སོ་སོར་བསམ་འགྲུབ་མཐོང་སྨོན་
དང་། རྟ་ར་ནུབ་པ། ཤ་སྐམ་ཟེར་བའི་ཁྱིམ་མིང་ཆགས་ལ་བར་ལམ་རྟ་ར་ནུབ་པའི་ཁྱིམ་
ཚང་གསར་བཞེངས་བྱེད་སྐབས་ཁང་ཤུལ་ནས་ཐོན་མིའི་ཆིབས་པའི་སྲབ་དང༌། ཐོར་
འགོ་སོགས་དོན་འདུག་པ་ད་ལྟའང་ཉར་ཚགས་བྱས་ཡོད། བསམ་འགྲུབ་མཐོང་སྨོན་གྱི་
ཁ་སྤྲོད་དུ་ཐོན་མིས་བསམ་འགྲུབ་བདེ་ཆེན་ཕོ་བྲང་བྱ་བ་ཐོག་བརྩེགས་གསུམ་ཅན་གྱི་མ་
ཎི་ལྷ་ཁང་ཞིག་བཞེངས་ལ་ཕོ་བྲང་ནང་དུ་སྐུའི་རྟེན་སྤྱན་རས་གཟིགས་ཀྱི་སྐུ་ཐོག་
བརྩེགས་མ་གསུམ་དང་ཤོག་ནག་གི་སྟེང་དུ་གསེར་ཆུས་ལག་བྲིས་མའི་བཀའ་འགྱུར་གྱི་
གླེགས་བམ་མང་བོ་མཆིས་ལ་
གླེགས་བམ་རེའི་ལྗིད་ཚད་དེ་མི་གཅིག་གིས་ཐེག་ཐུབ་ཚད་
ཙམ་ཞིག་ཡོད། མ་ཎི་ལྷ་ཁང་དེ་བདག་གཉེར་བྱེད་མཁན་དུད་ཚང་ཞིག་དམིགས་སུ་
བཞག་པས་དུད་ཚང་དེར་ད་ལྟའང་མ་ཎི་སྒང་ཞེས་བྱ་བ་ཡིན། རྗེས་སོར་རིག་གནས་
གསར་བརྗེ་ཆེན་པོའི་སྐབས་སུ་ནང་རྟེན་གྱི་སྐུ་འདྲ་གཏོར་ཞིང་དཔེ་ཆ་རྣམས་མེར་
བསྲེགས་པས་ད་ལྟ་མཇལ་རྒྱུ་ཡོད་པ་ནི་མ་ཎི་ལྷ་ཁང་ཤོད་ཐོག་གི་ལྡེབས་རིས་ཙམ་ཡིན།
ཐོན་ཕུར་བཞེངས་པའི་དགུན་དུས་ཀྱི་བཞུགས་གནས་ཀུན་བཟང་ཆོས་ཀྱི་ཕོ་བྲང་གི་
མཁར་ཤུལ་ད་ལྟའང་མཇལ་རྒྱུ་ཡོད་པ་དང་ལོ་ལྟར་བོད་ཟླ་བཞི་བའི་ཚེས་བཅོ་ལྔ་ཉིན་
ཐོན་མིའི་དབུ་ལྷ་གསོལ་བའི་མཛད་སྒོ་རྟ་རྒྱུགས་སོགས་སྣ་ཚོགས་སྤེལ་བཞིན་ཡོད།
བདག་བུ་མོ་བྱམས་པ་གཡང་འཛོམས་ཚང་ལ་སོང་ནས་ཇ་འཐུང་ནས་རྨོ་མོ་ལགས་
དང་ཁ་བརྡ་ཅུང་ཟད་བྱས་རྗེས་ཕྱིར་ལོག་པ་ཡིན། ཡོང་ཁར་བུ་མོ་བྱམས་པ་གཡང་
འཛོམས་ལགས་ཀྱིས་སྐྱེལ་མ་དང་ལམ་སྟོན་པར་མཛད། བདག་ཐོན་མ་ཎི་སྒང་ནས་ཕྱིར་
གཞུང་འ
ང་ལམ་བསྙེགས་ནས་ལམ་དུ་བགྲོད་ཀྱིན་ཡོད་ན་ཡང་། ངའི་སེམས་པ་ད་དུང་ཐོན་པ་
ནི་ལུས་འདུག ཐོན་ལུག་མ་ཎི་སྒང་དུ་ད་དུང་མ་རྙེད་པའི་ལོ་རྒྱུས་ཀྱི་ཤུལ་རྗེས་འཚོལ་གྱིན་
འདུག
183



ཤེས་རབ་ཀྱི་ཚོམས།
མུན་པ་སེལ་བའི་སྒྲོན་མེ་འཁྲུངས་པའི་ཕ་ཡུལ།
ཐོན་ལུག་ར་བ།
གལ་ཏེ་མི་རིགས་ཤིག་ལ་མིག་ཟུང་ཞིག་ཡོད་པའི་དབང་དུ་བཏང་ན་བོད་ཀྱི་མིག་
ཟུང་ནི་སློབ་དཔོན་ཐོན་མི་ཡིན་ངེས། ངས་ཐོན་མིའི་ཕ་ཡུལ་ལ་མཇལ་བའི་དུས་ཁོང་གི་
འཁྲུངས་སའི་གནས་ལ་དེ་བས་ཀྱང་སྤྲོ་བ་འཕེལ། ལོ་རྒྱུས་ཐོག་ལ་ལས་ཁོང་ལྷོ་གཉལ་བ་
ནས་ཡིན་པ་དང་ལ་ལས་སྙེ་མོ་ཐོན་ནས་ཡིན་པར་བཞེད་པ་གཉིས་ཡོད། བདག་གིས་ལོ་
རྒྱུས་ཤུལ་བཞག་དང་ངག་རྒྱུན་གཉིས་ལས་ཁོང་གང་དུ་འཁྲུངས་པར་ར་འཕྲོད་པར་
འདོད་ཡོད།
བདག་ཐོན་ལུག་ར་བ་ལ་འགྲོ་ངེས་ཡིན་ཞེ་ན་མི་མང་བོ་ཞིག་གིས་འགྲོ་དཀའ་ཟེར་
ཞིང་། ལ་ལ་དེ་ལ་སླེབས་དཀའ་ཟེར། བདག་གིས་སྤོབས་པ་བསྐྱེད་དེ། སློབ་དཔོན་ཐོན་མི་
རྒྱ་གར་ལ་ཕེབས་པ་ལྟ་བུའི་སྙིང་སྟོབས་མེད་ཀྱང་ཁོང་གི་འཁྲུངས་ཡུལ་ལ་འགྲོ་བའི་
སྤོབས་པ་མེད་ན་རང་ཉིད་སྡར་མ་ཞིག་ཏུ་ངོས་བཟུང་བ་ཡིན།
མཁས་དབང་ཚེ་ཏན་ཞབས་དྲུང་གི ༦ ཐོན་མིའི་ཞལ་ལུང ལས་ཀྱང “སྔོན་གྱི་
མཁས་པས་བརྩམས་པའི་བསྟན་བཅོས་རྣམས་སུ་ཐོན་ལུག་ར་ཁ་བ་ནས་བློན་པོ་ཐོན་མི་
ཨ་ནུ་ར་ག་ཏའི་བུ་ཐོན་མི་སམ་བྷོ་ཊ” ཞེས་དང “གང་ལྟར་ཐོན་མི་དང་། ཐུ་མི་ཞེས་འབྲི་
སྲོལ་གཉིས་མཆིས་ནའང་དེང་སང་ཐོན་ཞེས་འབྲི་བ་ནི་དར་སོ་ཆེ" ཞེས་གསུངས། གནས་
དེ་ནི་སྙེ་མོ་རྫོང་ཁོངས་ཀྱི་ཐོན་ལུག་ར་ཁ་འོག་བྱ་བ་ཐོན་པ་ཤང་དང་རྒྱང་ཚད་སྤྱི་ལེ་བཅུ་
གསུམ་ལྷག་ཙམ་དང་གནས་ཆེན་ཁ་དབྲག་དང་ཉེ་བའི་ཆར་ཡོད། ཡུལ་མི་ན་གཞོན་ཞིག་
གིས་འཕྲུལ་རྟ་ལས་ཐོན་པ་ལ་འགྲོ་བའི་རི་གཤམ་དུ་སྐྱེལ་བ་མ་ཟད། སྤོ་བོ་ངག་དབང་
184



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དགེ་འདུན་ལ་ཐོན་ལུག་ར་བའི་སྐོར་གྱི་གནས་ཚུལ་ངོ་སྤྲོད་ཞུ་རོགས་བྱོས། ཁོང་ནི་དགུང་
ལོ་དགུ་བཅུར་སླེབས་པའི་བགྲེས་སོང་ཞིག་ཡིན་ལ། ཁོང་གིས་གསུངས་པ་ལྟར་ན་སྔོན་མ་
ཁོང་བཀའ་བརྒྱུད་པའི་གྲྭ་བ་ཡིན། ཁོང་གིས་བདག་ལ་ཐོན་ལུག་ར་བའི་སྐོར་གྱི་གནས་
ཚུལ་དག་སྦ་གསང་མེད་པར་གསུངས་བྱུང་།
སྔོན་ཐོན་མི་སྡེ་བ་འདིར་འཁྲུངས་པ་རེད། ཡབ་ཨ་ནུ་ར་ག་ཏའི་བུར་འཁྲུངས་ཤིང་
དགུང་ལོ་ཆུང་དུས་ནས་སེམས་བཟང་ཞིང་བློ་རིག་ཤིན་ཏུ་རྣོ་བ་ཡོད་པར་གྲགས། ཁྱིམ་དེ་
ད་ལྟའང་ཡོད། ལ་ལས་དེ་ལ་བསམ་འགྲུབ་སྒང་ཟེར་ཞིང་ལ་ལས་ཐོན་ལུག་ར་གཞིས་ཀ་
ཟེར། འོན་ཀྱང་སྡེ་བ་འདིར་ཐོན་མིའི་གདུང་རྒྱུད་སྔོན་ནས་ཆད་ཟིན།
བོད་ཀྱི་བཙན་པོའི་རྒྱལ་ཐོག་སོ་གཉིས་པ་རྒྱལ་བོ་སྲོང་བཙན་སྒམ་པོ་ཁྲིར་མངའ་
གསོལ་ཞིང་བོད་ཁམས་གཅིག་གྱུར་བྱས་རྗེས་གཅིག་གྱུར་གྱི་སྲིད་སྐྱོང་བར་གཅིག་གྱུར་དུ་
བཀོལ་རུང་བའི་ཡི་གེ་ཞིག་མེད་ཐབས་མེད་པར་དགོངས་ཏེ་བློན་པོ་ཚོར་བཀའ་བཀོད་
ཀྱིས་བོད་ཁམས་ཡོངས་སུ་ཁྱེའུ་བློ་རྣོ་བ་བཙལ་བར་མངགས། ཁོང་གི་རྣམ་དཔྱོད་ཀྱི་
གྲགས་པ་ལ་བརྟེན་ནས་རྒྱལ་བོ་སྲོང་བཙན་གྱིས་ཐོས་པས་འདིར་འཚོལ་ཏུ་ཡོང་། སྐབས་
དེར་ཕ་མས་ཞིང་རྨོ་དུས་ཁོང་རྒྱལ་བོས་འཁྱེར་བར་བློས་མ་བཟོད་པར་ཞིང་ཁར་ས་
བརྐོས་ནས་ནང་རྡོའི་ཀླད་བཀབ་ནས་སྦས་ཏེ་བཞག་ནས་ཞིང་རྨོ་བཞིན་ཡོད།
ཉིན་ཞིག་ཐོན་མི་ཡབ་དང་ལྷན་དུ་ཞིང་རྨོ་བར་ཕེབས་ཤིང་ཡབ་ནས་ཞིང་རྨོས།
བཙན་པོས་བཏང་བའི་ཁྱེའུ་བློ་རྣོ་བ་འཚོལ་མཁན་གྱི་རྟ་བ་དེ་རྣམས་ཡོང་བ་དང་འཕྲད་
པས་རྟ་བ་དེ་ཚོས་ཡབ་ལ་ད་ནངས་ནས་ད་ལྟ་བར་ཞིང་ནང་དུ་རྨོན་རོལ་ག་ཚོད་ཙམ་
བཏང་ངམ་ཞེས་དྲིས་པར་ཡབ་ནས་ལན་འདེབས་མ་སྤོབས་པའི་སྐབས་ཐོན་མི་ཉིད་ཀྱིས་
རོལ་ནང་གི་སྦས་ཁང་ལས་བཞེངས་ཏེ “ཁྱེད་རྣམས་ད་ནངས་ཕེབས་པ་ནས་ད་བར་དུ་རྟ་
པོའི་རྨིག་རྗེས་ཇི་ཙམ་བཞག་གམ” དྲི་བ་བཏང་བས་རྟ་བ་དེ་རྣམས་ཧ་ལས་ཏེ་ཁྱེའུ་དེ་བློ་
རིག་ཧ་ཅང་རྣོ་བ་ཞིག་འདུག་པས་བཙན་པོའི་གམ་དུ་གདན་དྲངས་པར་གྲགས། དྲི་བ་
བཏང་བའི་ཞིང་དེར་ད་ལྟའང་ཞིང་དྲི་བ་ཆེན་མོ་ཞེས་ཟེར་བ་དང་རྟ་བ་དེ་རྣམས་ཐོག་
185



ཤེས་རབ་ཀྱི་ཚོམས།
མར་ཐོན་མི་ཞིང་གི་རྨོན་རོལ་ནང་བཞུགས་པ་དང་འཕྲད་པས་མཚན་གཞན་ལ་རོལ་རྙེད་
མ་ཡང་ཟེར་སྲོལ་ཡོད།
བློན་པོ་རྟ་བ་དེ་རྣམས་ཀྱིས་ཐོན་མི་དེ་ཉིད་བཙན་པོའི་གམ་དུ་གདན་དྲངས་ཤིང་
ཁྱེའུ་དེ་ཉིད་བློ་རིག་རྣོ་ཚུལ་སྐོར་གླེང་བས་
་བས་བཙན་པོ་ཤིན་ཏུ་དགྱེས་ཏེ་ཁོང་ལ་ཁྱེད་རྒྱ་གར་
དུ་ཡི་གེ་སློབ་ཏུ་འགྲོ་ཐུབ་བམ་མི་ཐུབ་བཀའ་འདྲི་གནང་བ་ན། ཐོན་མིས་མ་ཤི་ཕན་ཆད་
ཅི་ལ་མི་ཐུབ་ཅེས་བཙན་པོའི་བཀའ་དང་དུ་བླངས། དེ་ནས་བཙན་པོ་སྲོང་བཙན་སྒམ་
པོས་ཐོན་མི་འཁོར་དང་བཅས་པ་ལ་རིན་ཆེན་གྱི་འབུལ་སྐྱེས་མང་བོ་དང་བཅས་རྒྱ་གར་
དུ་མངགས། ཐོན་མིས་རྒྱ་གར་གྱི་ཡུལ་ཁམས་ཆེ་བ་ཀུན་དུ་ཉུལ་ཞིང་མཁས་པ་མང་བོའི་
ཞབས་ལ་གཏུགས་པས་མཁས་པའི་རྩེར་སོན།
ཐོན་མི་བོད་དུ་ཕྱིར་ཕེབས་སྐབས་སྒྲ་རིག་པའི་བསྟན་བཅོས་སོགས་རྒྱ་དཔེ་མང་
བོ་བསྣམས་ཏེ་ཕེབས་ལ། རྒྱ་གར་གྱི་སྒྲ་རིག་པ་དང་ལེགས་སྦྱར་ཡི་གེར་སྦྱངས་ནས་ཕྱིར་
ཕེབས་ཏེ་བོད་རང་གི་སྐད་ལ་ཞིབ་འཇུག་བྱས་ནས་བོད་ཡིག་འདི་གསར་བཏོད་གནང་
བས་རྒྱལ་བོས་ཐོན་མིར་བཀུར་བསྟི་དང་གཟེངས་བསྟོད་ཀྱང་རྒྱ་ཆེར་མཛད།
དེ་ནས་བཙན་པོ་སྲོང་བཙན་གྱིས་ཐོན་མི་སློབ་དཔོན་དུ་བསྟེན་ཏེ་ཡི་གེ་འབྲི་ཀློག་
སྦྱངས་པ་མ་ཟད། བློན་པོ་དང་བཙུན་མོ་བྱིས་པ་དག་གིས་ཡི་གེ་སྦྱངས་ནས་ལོ་ཙཱ་བ་ཡང་
དྷརྨ་ཀོ་ཥ་ལྟ་བུ་བྱུང༌། ཐོན་མིས་བོད་ཀྱི་ཡི་གེ་གསར་བཟོ་མཛད་རྗེས་ཡི་གེའི་རིག་པ་
གཏན་ལ་ཕབ་པའི་བསྟན་བཅོས་ཆེན་པོ་བརྒྱད་བརྩམས་པ་ལས་ད་ལྟ་སུམ་རྟགས་
ལས་འཕྲོས་དྲུག་པོ་ནུབ་པ་བོད་ཀྱི་ལོ་རྒྱུས་རྣམས་སུ་བཤད།
སྤོ་བོ་ངག་དབང་དགེ་འདུན་གྱི་བསྟན་པའི་ལམ་དུ་ཞུགས་ཤིང་འགྲོ་བཞིན་སློབ་
དཔོན་ཐོན་མིའི་མཛད་པ་ལ་ཕྱིར་དྲན་བྱེད་བཞིན་དུ་སོང་བ་ཡིན། ཐོན་མིའི་ཕ་ཡུལ་འདི་
དག་ཏུ་ད་དུང་མ་ཤེས་པའི་གནས་ཚུལ་མང་བོ་ཞིག་ཡོད་པ་དང་། ད་དུང་འཚོལ་འོས་པ་
མང་བོ་ཞིག་ཀྱང་ཡོད་པ་འདྲ། ལ་གཟར་མོ་འདིར་ངའི་སེམས་པས་ད་དུང་ཅི་ཞིག་འཚོལ་
བཞིན་ཡོད།
186



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དུས་ཚོད་གཉིས་ལ་འགོས་པས་ད་གཟོད་ཐོན་ལུག་ར་བའི་མདུན་དུ་བུད་བྱུང་།
ངའི་སེམས་པ་དབང་མེད་དུ་སྤྲོ་ཡུར་སེ་སོང་། གནས་འདི་ནས་སློབ་དཔོན་ཐོན་མི་
འཁྲུངས་པ་རེད་ཨང་། ད་ལྟ་བདག་དངོས་གནས་སློབ་དཔོན་ཐོན་མིའི་ཕ་ཡུལ་དུ་སླེབས་
བྱུང་། ངལ་དུབ་ཡོད་ཚད་ཀྱང་གང་ཞིག་ཏུ་བྲོས་པ་བཞིན་རྩ་མེད་དུ་སོང་ནས་ཐོན་ལུག་
ར་བའི་གྲོང་ཚོ་ནང་དུ་སོང་།
སྟབས་ལེགས་པ་ཞིག་ལ་བུ་མོ་ཉི་མར་འཕྲད་བྱུང་། མོ་བོད་ལྗོངས་སློབ་ཆེན་རྒྱ་ཡིག་སྡེ་
ཁག་གི་སློབ་མ་ཞིག་སྟེ་ལྷག་པར་སྡེ་བ་འདིའི་སློབ་གྲྭ་ཆེན་མོ་བ་གཅིག་པུ་ཡིན་ཟེར། མོས་
རོགས་རམ་ལ་བརྟེན་ནས་བུད་མེད་ཅིག་བཙལ་ནས་སྐད་ཆ་འདྲི་རོགས་བྱས།
བུད་མེད་དེས་ཐོན་མིའི་འཁྲུངས་ས་དང་བཞུགས་མྱོང་བའི་ཐོན་ལུག་ར་བའི་
གཞིས་ཀ དྲི་ཞིང་ཆེན་མོ་སོགས་བསྟན་བྱུང་། མོས་ང་ཚོས་གནས་ཚུལ་དེ་དག་ཐོས་མྱོང་
བ་ལས་གསལ་ཆ་མི་ཤེས། འདི་ནས་ཡར་སོང་ནས་ལུང་སྐེད་ན་སྤོ་བོ་ཞིག་ཡོད། དེར་དྲིས་
ན་གསལ་བོར་བཤད་ངེས་རེད་ཟེར། འདི་དག་ངས་འབྲི་བཞིན་པའི་ཐོན་མིའི་ལོ་རྒྱུས་སུ་
གསལ་བས་རྗེས་སུ་ངས་ཁྱེད་རྣམས་ཀྱི་གཟིགས་མོར་དབུལ་ངེས་ཡིན།
ཉི་མ་ནུབ་རིར་ཕྱོགས་འདུག་པས་སྤོ་བོ་དེ་འཚོལ་བའི་དུས་ཚོད་མ་བྱུང་། བུ་མོ་ཉི་
ས་བཤད་པ་ལྟར་ན་སྡེ་བ་འདིའི་ལམ་སྟབས་མི་བདེ་བས་སྲིད་གཞུང་གིས་ཆུ་ཤུར་ལ་
གནས་སྤོ་རྒྱུ་རེད། ངས་གྲོང་ཚོ་འདི་ཐོན་མིའི་ཕ་ཡུལ་ཡིན་པས་འདིའི་གནས་ཚུལ་དག་ཡི་
གེར་བཀོད་དགོས། ཁྱེད་ཀྱིས་ངེས་པར་བསྒྲུབ་རོགས་ཞེས་བཤད་པ་ལ་མོ་དགོད་བཞིན་
དུ་ཅི་ཡང་མི་ཟེར།
ངས་ཐོན་མི་གནས་འདི་ནས་ཐོན་མ་ཎི་སྒང་ལ་ཕེབས་པའི་ལམ་ལ་རྒྱང་ལྟ་བྱས་
ཤིང་། གནས་འདི་དག་ཏུ་ཡོད་པའི་ངག་རྒྱུན་དང་ས་མིང་འདི་དག་གིས་ཐོན་མིའི་
འཁྲུངས་ཡུལ་ནི་སྙེ་མོ་རྫོང་ཁོངས་སུ་ཡོད་པའི་ཐོན་ལུག་ར་ཁ་འོག་ནས་ཡིན་པ་གསལ་
བོར་རྟོགས་བྱུང་།
མས་བ ཤ
187



ཤེས་རབ་ཀྱི་ཚོམས།
ཐེངས་གཉིས་ལ་སྐུའི་མིང་ཐོགས་པའི་དགོན་པ།
-རིན་སྤུངས་བྱམས་ཆེན་དགོན།
བདག་རིན་སྤུངས་རྫོང་ལ་འགྲོ་འདོད་པ་བཞིན་ཐོན་ལུག་ར་ནས་ཆེད་དུ་རིན་
སྤུངས་ལ་འགྲོ་མ་དགོས་པར་ན་གཞོན་ཞིག་གིས་རླངས་འཁོར་གྱིས་རིན་སྤུངས་ཟམ་ཁ་ལ་
སྐྱེལ་བྱུང་། དེ་ནས་རྒྱ་མི་ན་གཞོན་ཞིག་གི་རླངས་འཁོར་ལ་བསྡད་ནས་རིན་སྤུངས་རྫོང་དུ་
སོང་། ད་རེས་བདག་གི་འཆར་གཞིར་རིན་སྤུངས་རྫོང་ལ་འགྲོ་འདོད་ཡོད་མོད། དེ་རིང་
འགྲོ་ཐུབ་པ་ཡིད་ལའང་མ་ཤར།
བདག་རླངས་འཁོར་ལས་འབབ་དུས་མཐོང་བ་ནི་རིན་སྤུངས་བྱམས་ཆེན་དགོན་
པའི་ཐང་ཆེན་རེད། ཐང་ཆེན་གྱི་འདབས་ནས་དགོན་པའི་རྒྱབ་རི་ལ་ལྟ་དུས་ངའི་མིག་
ལམ་དུ་སྣང་བ་ནི་ཞིག་རལ་དུ་སོང་བའི་རི་མགོ་གྱང་ཆག་དེ་དག་རེད། སྐབས་དེར་ན་
གཞོན་ཞིག་སླེབས་བྱུང་། ངས་ཁོ་ལ་འདིའི་སྐོར་གྱི་གནས་ཚུལ་ཞིག་འདྲི་དུས་ཁོས་སྔོན་
ཆད་རིའི་ངོས་ན་རྫོང་ཡོད་མོད་ང་དགུ་ལོར་མེ་སྒྲོགས་ཀྱིས་གཏོར་ནས་རྩ་མེད་དུ་བཏང་
ཟེར། ད་ལྟའི་དགོན་པ་འདི་ནི་རིན་སྤུངས་བྱམས་ཆེན་དགོན་ཏེ། བོད་ཀྱི་བྱམས་པ་རྣམ་
གསུམ་གྱི་གྲས་ཀྱི་བྱམས་ཆེན་འདི་ན་ཡོད་ཟེར།
བོད་རབ་བྱུང་ལྔ་བའི་ནང་ཆོས་རྒྱལ་ནོར་བུ་བཟང་བོ་དང་། ས་སྐྱའི་བླ་མ་རྒྱལ་
མཆོག་སེམས་དཔའ་ཆེན་པོ་གཞོན་ནུ་གཉིས་ཀྱིས་ཡོན་མཆོད་འབྲེལ་ནས་ཕྱག་བཏབ།
དགོན་པ་འདེབས་ཡུལ་གང་དུ་འོས་པ་གཟིགས་སྐབས་སྔར་དུས་མཉམ་མེད་ཇོ་བོ་ཆེན་པོ་
དང་རོང་བ་མགར་དགེ་བ་རྣམས་ཀྱིས་བྱིན་གྱིས་རླབས་པའི་གནས་འདི་ཉིད་འོས་པར་
གཟིགས་ནས་དགོན་པ་འདེབས་པར་མཛད་ཅིང་དང་ཐོག་དགོན་པའི་རྟེན་གཙོ་ཐུབ་པ་
བྱང་ཆུབ་ཆེན་པོ་བཞེངས་ཏེ་དགོན་པའི་མཚན་ཡང་བྱང་ཆུབ་ཆེན་པོ་སྟེ་བྱང་ཆེན་ཞེས་
188



94
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མཚན་གསོལ།
དེ་རྗེས་དུས་རབས་རིམ་བྱུང་ནས་མི་རྣམས་ཀྱི་ངག་རྒྱུན་དུ་དགོན་པའི་མཚན་ལ་
བྱམས་ཆེན་དུ་གྲགས་པར་བརྟེན་རྒྱལ་མཆོག་སེམས་དཔའ་གཞོན་ནུས་མི་རྣམས་ཀྱིས་
དགོན་པའི་མིང་ལ་བྱམས་ཆེན་དུ་གྲགས་ཀྱི་འདུག་པས་དེ་ནི་མ་འོངས་པར་གནས་འ
བྱམས་པའི་སྐུ་བརྙན་ཆེ་བ་ཞིག་ཕེབས་རྒྱུའི་རྟེན་འབྲེལ་འགྲིག་བྱུང་གསུངས་ནས་ས་སྐྱའི་
བླ་མ་ཀུན་དགའ་བཀྲ་ཤིས་དང༌། ཆོས་རྒྱལ་པ་སངས་རྒྱས་རིན་ཆེན་ལ་དེའི་སྐོར་ངོ་སྤྲོད་
གནང་བ་དང་འབྲེལ་བདེ་ཤོག་ཆེན་པོ་ནམ་མཁའ་རྒྱལ་བོ་དང་རྒྱལ་མཆོག་སེམས་དཔའ་
གཞོན་ནུ་གཉིས་ཀྱི་ཐུགས་དགོངས་རྫོགས་ཕྱིར་བོད་རབ་བྱུང་དྲུག་པའི་ས་གླང་སྤྱི་ལོ 1349
ནས་འགོ་བཙུགས་ཏེ་ལོ་དྲུག་རིང་རྗེ་བཙུན་བྱམས་པ་མགོན་པོའི་སྐུ་བརྙན་སྐྱིལ་ཀྲུང་དུ་
བཞུགས་པ་མཐོ་ཚད་ལ་ཀུན་དགའ་བཀྲ་ཤིས་ཀྱི་ཕྱག་ཐོ་དྲུག་ཅུ་རེ་ལྔ་ཡོད་པ་སྐུ་རྒྱུ་གཙོ་བོ་
གསེར་ཟངས་སོགས་ལས་གྲུབ་པ། རྒྱ་གར་གྱི་རྒྱལ་བོ་གོ་ཆའི་ཐུགས་དམ་གྱི་རྟེན་ཙན་དན་
ཤིང་དང་། འགྲོ་མགོན་ཆོས་རྒྱལ་འཕགས་པར་རྒྱ་ནག་ནས་ཕུལ་བའི་ངོ་མཚར་ཆེ་བའི་
ནོར་བུ་བསམ་འཕེལ་བཅས་སྐུའི་གཟུངས་སུ་ཕུལ་ཏེ་བཞེངས། དེ་ནས་བཟུང་དགོན་པའི་
མཚན་ལ་བྱམས་ཆེན་དགོན་ཞེས་ཡོངས་ཁྱབ་ཏུ་གྲགས་སོ། །
བྱམས་ཆེན་ཞེས་པ་ནི་མ་འོངས་པའི་སངས་རྒྱས་ལྔ་བ་སྟེ་ད་ལྟ་དགའ་ལྡན་གནས་
ན་བདག་ཅག་གི་སྟོན་པའི་རྒྱལ་ཚབ་ཏུ་བཞུགས་ཡོད་པར་གྲགས། བོད་རྟེན་འབྲེལ་གྱི་
བདག་པོ་ཡིན་པས་མ་འོངས་པའི་ཆེད་དུ་རྗེ་བཙུན་བྱམས་པ་བཞེངས་པ་ཤས་ཆེ་སྟེ། དེ་ནི་
མ་འོངས་པར་རྗེ་བཙུན་བྱམས་པ་འབྱོན་དུས་དེའི་འཁོར་གྱི་ཐོག་མར་སྐྱེ་བའི་རྟེན་འབྲེལ་
བསྒྲིགས་པ་ཡིན་པས་བོད་ཀྱི་དགོན་སྡེ་གང་ན་ཡང་རྗེ་བཙུན་བྱམས་པའི་སྐུ་མ་བཞེངས་
པ་ཞིག་ཕལ་ཆེར་མེད་ཚོད་རེད། ཡིན་ན་ཡང་། དགོན་པ་ཞིག་ལ་སྐུའི་མིང་གིས་བཏགས་
པ་དང་ཐེངས་གཉིས་ལ་སྐུ་མི་འདྲ་བ་གཉིས་ཀྱི་མིང་བཏགས་པ་འདི་ཉིད་ཁོ་ན་ཡིན་ངེས།
དེ་རྗེས་ཆོས་རྒྱལ་ངག་དབང་འཇིག་གྲགས་ཀྱི་སྐབས་ཞིང་ཤག་ཚེ་བརྟན་རྡོ་རྗེས་
འབངས་གྱེན་ལོག་བྱས་པས་རིན་སྤུངས་ཆོས་རྒྱལ་གྱི་མངའ་ཐང་ཕལ་ཆེར་ཉམས་ནས་
འདི་གའི་ས་ལུགས་དགོན་པའང་ཉམས་དམས་སུ་གྱུར་པ་དང་། རྗེས་སུ་གོང་ས་ལྔ་བ་ཆེན་
པོས་བོད་ཀྱི་རྒྱལ་ཕྲན་དབང་དུ་བསྡུས་པའི་སྐབས་རྫོང་གཞུང་འཛིན་དང་བྱམས་ཆེན་
189



ཤེས་རབ་ཀྱི་ཚོམས།
དགོན་པའང་མདོ་གླིང་བཅུ་གསུམ་མམ་ཆོས་ལུགས་བསྒྱུར་དགོས་པའི་དགོན་པ་བཅུ་
གསུམ་གྱི་ཁོངས་སུ་གཏོགས་པ་མ་ཟད་དགེ་ལུགས་པའི་གཞུང་དགོན་ཨང་གཉིས་པར
གནས་དགོས་པའི་བཅའ་ཡིག་དང་། རྒྱལ་བོ་མཁྱེན་རབ་དབང་ཕྱུག་གིས་བསྩལ་བའི་རྩ་
ཚིག་ལྟར་དགོན་པའི་རྟེན་གཙོ་བྱམས་པ་མཐོང་གྲོལ་ཆེན་པོའི་དབུས་སུ་སྐུ་གསུང་ཐུགས་
རྟེན་གྲངས་ལས་འདས་པ་བྱམས་པའི་གཙུག་ལག་ཁང་ཐོག་བརྩེགས་གསུམ་མཐོ་ཚད་ནི་
དཀྱུས་ཁང་གི་ཐོག་བརྩེགས་དགུ་ཡོད་པ་ཞིག་དང་འདུ་ཁང་ཀ་བ་སུམ་ཅུ་སོ་དྲུག མགོན་
ཁང་། ཡབ་སྲས་ཀྱི་གཟིམ་ཆུང་དང་རུང་ཁང་ཁྱམས་ར་ཆེན་པོ་ཡོད་པ། དགོན་པར་དགེ་
འདུན་པ་བཞི་བརྒྱ་ལྷག་ཙམ་གནས་ཏེ་དབུས་གཙང་མདོ་ཁམས་སོགས་ཡུལ་གྲུ་ཀུན་ལ་
སྙན་གྲགས་ཆེ་བའི་དགོན་པ་ཞིག་ཏུ་གྱུར་ནས་ལོ་དྲུག་བརྒྱ་ལྷག་ཙམ་འདས།
ལོ་བཅུའི་ཟང་ཟིང་གི་ནང་བྱམས་ཆེན་དགོན་པར་གཏོར་སྐྱོན་ཚབས་ཆེན་ཕོག་
སྟེ་བྱམས་པ་ཆེན་པོའི་བཞུགས་ཁང་གཙོས་འདུ་ཁང་སོགས་མང་ཆེ་བ་ཉམས་དམས་སུ་
ཕྱིན་པ་རེད། དགོན་འདིའི་ལོ་རྒྱུས་ལས་ཉམས་དམས་སུ་སོང་ཞེས་བྲིས་ཀྱང་དོན་དུ་རྩ་
གཏོར་བཏང་བ་ཞིག་རེད།
ད་ལྟ་ངས་རྒྱང་ནས་ལྟ་བཞིན་པ་འདི་ནི་རོང་ཆེན་བྱམས་ཆེན་དགོན་རེད། བྱམས་
ཆེན་ཞེས་པའི་འདྲ་སྐུ་ཆེན་པོ་དེ་ནི་གནས་འདིའི་འདས་པའི་མི་རྣམས་ཀྱི་རེ་བ་ཡིན་མོད།
རིག་གསར་གྱིས་རེ་བ་གཏད་ས་དེ་རྩ་མེད་དུ་བཏང་། ཡིན་ན་ཡང་མིའི་རེ་བ་ནི་དེ་འདྲའི་
རྩ་མེད་དུ་གཏོང་སླ་བ་ཞིག་ག་ལ་ཡིན་ཏེ། 1984 ལོ་ནས་མགོ་བཙུགས་ཏེ་འདུ་ཁང་དང་གྲྭ་
ཚང་འགའ་ལ་ཉམས་གསོ་མཛད་ཅིང་། སླར་ཡང་མང་ཚོགས་ཀྱི་རེ་བ་གཏོད་སའི་བྱམས་
པ་ཆེན་པོ་དེ་བཞེངས།
ད་ལྟ་ཆོས་སྡེའི་ཆོས་ཕྱོགས་ཀྱི་བྱེད་སྒོ་སླར་གསོ་བྱས་ཤིང་འདུ་ཁང་གསར་
བཞེངས་བྱེད་པ་སོགས་མ་འོངས་པའི་མི་རྣམས་ཀྱི་རེ་བ་ཞིག་བསྐྲུན་འདུག ངོ་མ། མ་
འོངས་པར་གནས་འདིར་དངོས་གནས་རྗེ་བཙུན་བྱམས་པ་འབྱོན་སྲིད་དམ། ངའི་སྣང་བ་
ཞིག་ལ་རྗེ་བཙུན་བྱམས་པ་གནས་འདིར་བྱོན་ནས་མི་རེ་རེའི་སྙིང་ན་བཞུགས་འདུག་པ་
འདྲ།
190



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྒྱལ་ཚབ་ལ་བཞུགས་ནས་སྲིད་དབང་འཕྲོག་པའི་ཞང་བོ།
རིན་སྤུངས་རྫོང་གི་བདག་པོའི་སྐོར།
རིན་སྤུངས་རྫོང་ཞེས་པ་གྲོང་དང་རྫོང་ཆགས་ཡུལ་དང་བཅས་པ་རིན་པོ་ཆེ་
སྤུངས་པ་ལྟ་བུ་ཡིན་པས་འདྲ་བ་རྒྱུ་མཚན་དུ་བྱས་ནས་རིན་སྤུངས་སུ་ཐོགས་ཟེར། རྫོང་
འདི་ནི་བོད་ཀྱི་རྒྱལ་རབས་ལས་སྡེ་བ་རིན་སྤུངས་པའི་རྒྱལ་ས་ཡིན་པས་བདག་ངེས་པར་
གནས་འདིར་སླེབས་དགོས་པའི་རྒྱུ་མཚན་ཡང་དེ་རེད།
དཔྱད་ཡིག་དཀོན་ཞིང་ལྷག་པར་རིག་གནས་ཀྱི་གནས་སྐོར་བ་ཞིག་བྱས་ནས་དུས་
ཚོད་ཐུང་ངུར་འདི་དག་གི་ཕྱི་ནང་གསང་གསུམ་རྟོགས་དགོས་ན་དེ་ནི་མི་སྲིད་པ་ཞིག་
རེད། ཁ་སང་རིན་སྤུངས་བྱམས་ཆེན་དགོན་པའི་ཐང་ཆེན་དུ་འཕྲད་པའི་ན་གཞོན་དེས་
འདིར་རྫོང་གཉིས་ཡོད་པའི་གཅིག་འདི་ནས་མར་སོང་ན་ཡོད་ཟེར་བ་བཞིན་གཞིས་ཀ་
རྩེར་འགྲོ་བའི་རླངས་འཁོར་དུ་རྒྱང་ལྟ་བྱེད་བཞིན་དུ་ཡོང་བས་རྫོང་དེ་རྒྱང་རིང་དུ་ཡོད་
པ་མཐོང་བྱུང་།
རིན་སྤུངས་རྫོང་ནི་བོད་ཀྱི་ལོ་རྒྱུས་སྟེང་གི་རིན་སྤུངས་པ་ཞེས་པའི་རྒྱལ་རབས་
དེའི་རྒྱལ་ས་སྟེ། རྫོང་དེ་ནི་ཕག་མོ་གྲུ་བ་བྱང་ཆུབ་རྒྱལ་མཚན་གྱིས་བོད་ཀྱི་སྲིད་དབང་
འཛིན་སྐབས་དབུས་གཙང་གི་ས་འགག་སྐོར་ཞིག་ལ་རྫོང་ཆེན་བཅུ་གསུམ་བརྩིགས་པའི་
གྲས་ཀྱི་གཅིག་རེད། རྗེས་སུ་ཕག་གྲུའི་བཀའ་བློན་གཙོ་བོ་རིན་སྤུངས་པ་ནོར་བུ་བཟང་
བོའི་དུས་ནས་ཕག་གྲུའི་སྲིད་དབང་ཉམས་པའི་མགོ་ཚུགས་པས་ཕག་གྲུ་ཁྲི་དཔོན་གྱིས་ཕྱི་
ཚུལ་དུ་མིང་ཙམ་མ་གཏོགས་དོན་དུ་རིན་སྤུངས་པས་བོད་ཀྱི་སྲིད་དབང་བཟུང་།
རིན་སྤུངས་པ་ནི་རྒྱལ་བོ་ཤ་ཁྲིའི་དུས་བྱུང་བའི་མ་སངས་ལ་ཁ་ཞེས་པའི་རྒྱུད་ཡིན་
191



ཤེས་རབ་ཀྱི་ཚོམས།
ཏེ་ཕག་གྲུའི་སྡེ་སྲིད་གྲགས་པ་རྒྱལ་མཚན་གྱི་སྐུ་རིང་ལ་ནམ་མཁའ་རྒྱལ་མཚན་གྱིས་རིན་
སྤུངས་རྫོང་དཔོན་མཛད་དེ་དེར་ཡུན་རིང་བཞུགས་པས་རིན་སྤུངས་པ་ཞེས་གྲགས། དེའི་
སྲས་ནམ་མཁའ་རྒྱལ་བོས་གྲགས་པ་རྒྱལ་མཚན་དང་གྲགས་པ་འབྱུང་གནས་ཀྱི་ཞབས་
འབྲིང་ཆེ་ཁག་མཛད། དེ་བས་ནོར་བུ་བཟང་བོས་རྫོང་དཔོན་དང་ཁྲི་དཔོན་ལ་བསྡད་
ནས་རྟ་གཡག་རྫོང་དང༌། ལྕགས་ཐག་མགོ་སྦྲེལ་དུ་གྲགས་པའི་རྒྱལ་ཕྲན་མང་བོ་དབང་དུ་
བསྡུས། ཕག་མོ་གྲུ་བའི་གདུང་རྒྱུད་རྣམས་དང་དབོན་ཞང་གི་འབྲེལ་བ་བྱུང་བས་ཆབ་
སྲིད་སྟེང་མཐོང་ཆེན་བྱས་ཏེ་བློན་ཆེན་བྱས། དེའི་སྲས་ལྔ་ལས་བཞི་བ་མཚོ་སྐྱེས་རྡོ་རྗེས་
ཡར་ལུང་མཁར་རྫོང་དྲག་ཤུགས་ཀྱིས་བླངས། གོང་མ་ངག་གི་དབང་བོ་གཤེགས་ཏེ་སུས་
ན་ཕྲ་བས་སྣེ་གདོང་དཔོན་ཚབ་བྱས་ནས་དབང་བཟུང་ནས་རིམ་བཞིན་དབང་སྟོབས་
རྒྱས་པས་འདིའི་སྐབས་ནས་བོད་ཡོངས་ལ་དབང་བསྒྱུར་བ་མིན་ན་ཡང་རིན་སྤུངས་པ
སྟོབས་ཆེ་བས་རིན་སྤུངས་པས་བོད་ལ་བསྒྱུར་པར་བརྩི། འདིར་མཚོ་སྐྱེས་རྡོ་རྗེ། དོན་ཡོད་
རྡོ་རྗེ། ངག་དབང་རྣམ་རྒྱལ། དོན་འགྲུབ་ཚེ་བརྟན་རྡོ་རྗེ་བཅས་བཞི་བྱུང་།
རིན་སྤུངས་པའི་མི་ཐོག་བཞི་ལ་བོད་ཀྱི་ཆབ་སྲིད་བཟུང་བའི་སྔོན་མའི་རིན་
སྤུངས་རྫོང་དེ་སྡེ་བ་རིན་སྤུངས་པའི་ཕོ་བྲང་དུ་བྱས་ཤིང་། ལོ་ངོ་དེ་དག་གི་རིང་ལ་རྫོང་
འདི་བོད་ཀྱི་རྒྱལ་ས་བྱས་པ་རེད།
བདག་ཆེད་དུ་རིན་སྤུངས་རྫོང་རྙིང་སར་འགྲོ་མ་ཐུབ་ཀྱང་རྒྱང་རིང་ནས་སྔོན་གྱི་
གནས་ཤུལ་དེ་ལ་ཀ་རག་བྱུགས་ནས་ཡོད་པ་མཐོང་བྱུང་། སྔོན་གྱི་རྒྱལ་ས་ཆེན་པོ་ཞིག་ད་
ལྟ་འདི་རུ་གཉིད་འདུག་པ་ལ་བསམ་ན་ཡིད་ལ་སྐྱོ་བ་ཞིག་འཁྱིལ་ཡོང་ལ། སྐྱོ་བ་དེ་ནི་
གཞན་གང་ཞིག་གིས་ཀྱང་སྟེར་མི་ཐུབ་པའི་སྐྱོ་བ་ཞིག་རེད།
ད་ལྟ་རྫོང་དེའི་རིན་ཐང་ཞིག་ཤེས་པ་ནི་རྫོང་དེར་རིན་པོ་ཆེའི་གཏེར་ཁ་སྣ་ཚོགས་
ཡོད་པ་དེ་རེད། རིན་པོ་ཆེའི་གཏེར་ཁ་ལས་གཞན་ཀྱང་རིན་ཐང་ཆེ་བའི་ལོ་རྒྱུས་ཀྱི་དགའ་
སྐྱོའི་གཏེར་ཁ་ཞིག་དེ་ན་སྦས་ཡོད་པ་ལ་སུས་ཀྱང་ཐུགས་མཉམ་འཇོག་གིན་མི་འདུག
132



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཕྱི་རྫིག་ནང་སྟོང་དུ་གྱུར་པའི་ཕོ་བྲང་།
གཞིས་ཀ་རྩེའི་རྫོང་།
གཞིས་ཀ་རྩེ་རྫོང་ནི་སྔོན་ཆད་བོད་ཀྱི་རྒྱལ་བོ་སྡེ་སྲིད་གཙང་བའི་རྒྱལ་ས་རེད། དེ་
ད་ལྟ་གཞིས་ཀ་རྩེ་གྲོང་ཁྱེར་ན་ཡོད། རྫོང་དེ་སྡེ་སྲིད་སྣེ་གདོང་བ་ཕག་གྲུ་བྱང་ཆུབ་རྒྱལ་
མཚན་གྱིས་བོད་ཀྱི་སྲིད་དབང་བཟུང་སྐབས་དབུས་གཙང་ཁུལ་དུ་རྫོང་ཆེན་བཅོ་བརྒྱུད་
བརྩིགས་པའི་རྗེས་མ་ཡིན་ཞིང་། འདི་བརྩིགས་ཏེ་བསམ་པའི་དོན་ཐམས་ཅད་གྲུབ་པས་
བསམ་གྲུབ་རྩེ་ཞེས་བཏགས་པ་ཡིན་ཟེར།
སྡོང་འདི་རི་ཞིག་གི་མགོ་ན་ཡོད་ཅིང་རྒྱུ་མི་དག་གིས་པོ་ཏ་ལ་ཆུང་བ་ཟེར། སྔོན་
ཆད་གནས་དེར་མཚེའུ་ཞིག་དང་དེར་འཁོར་བའི་རི་དྭགས་དང་། བྱ་བྱིའུ། ཕྱུགས་ཟོག་
སོགས་ཀྱང་ཡོད་ཚོད་དེ་དེང་སང་ཡང་རྒྱ་མཚོ་གཞུང་ཟེར་སྐད། འོ་ན་དེ་ལ་གཞིས་ཀ་རྩེ་
ཞེས་ཇི་ལྟར་བཏགས་པ་ཡིན་ནམ། དཔྱད་གཞི་ཡིག་ཆ་ལས་འདི་ལྟར་བཤད་དེ། གནས་
དེར་ཐོན་ཁུངས་ཕུན་སུམ་ཚོགས་པའི་གཞིས་ཀ་དེ་ནི་རྩེ་གྲུ་ཡིན་པས་གཞིས་ཀ་རྩེ་ཞེས་
རིན་སྤུངས་པའི་སྐབས་སུ་མིང་དེ་བྱུང་བར་འཁོད་ཡོད།
གཞིས་རྩེ་ས་ཁུལ་དེར་གཙང་བ་རྒྱལ་བོ་ཞེས་པའི་རིན་སྤུངས་པའི་རྗེས་སུ་རྒྱལ་
རབས་དེས་སྲིད་དབང་བཟུང་། ཆུ་ཀླུང་ཆེན་པོར་གཙང་བོ་ཞེས་འབོད་པས་དེའི་བརྒྱུད་
དུ་ཆགས་པའི་ཡུལ་སྡེ་ལ་གཙང་བ་ཞེས་ཟེར། ས་སྐྱ་བས་སྲིད་དབང་འཛིན་སྐབས་ཤབ་
གཞུང་སྐྱ་མོ་ཞེས་ཀྱང་ཟེར། སྡེ་བ་གཙང་བས་སྲིད་དབང་འཛིན་སྐབས་ཚོ་བཞི་དང་
གཞུང་བཞི་བྱུང་བ་ནི་སྤེལ་བཞི་ཚོ་དང་། ཆུ་ཤར་ཚོ། རྣམ་སྲས་ཚོ། ཞོལ་ཚོ་བཅས་དང་།
གཞུང་བཞི་ནི་ཉི་རི་གཞུང་དང༌། ཕྱུག་པོ་གཞུང་། རྒྱུ་མཚོ་གཞུང་། སྤྱན་གཞུང་ལ་སོགས་
193



ཤེས་རབ་ཀྱི་ཚོམས།
རིམ་བཞིན་བྱུང་བ་ཡིན།
རྫོང་དེ་གཙང་བ་སྡེ་སྲིད་ཀྱིས་བཟུང་ཚུལ་ནི་རིན་སྤུངས་ངག་དབང་རྣམ་རྒྱལ་གྱི་
སྐབས་ཞིང་ཤག་པ་ཚེ་བརྟན་རྡོ་རྗེ་ནང་འཁོར་དུ་བྱུང་སྟེ་ཐོག་མར་ཆིབས་དཔོན་བྱས།
རིན་སྤུངས་པའི་མཐའ་མའི་སྲིད་དབང་འཛིན་མཁན་ཏེ་ངག་དབང་འཇིག་གྲགས་ཀྱི་
དུས་ཞིང་ཤུག་པ་རིམ་བཞིན་ལས་ཚན་དུ་སླེབས་ཏེ་ཤངས་དང་། མྱང་སྨད་ཁུལ་གྱི་ཡོང་
སྡུད་པ་ནས་མི་རིང་བར་གཞིས་ཀ་བསམ་གྲུབ་རྩེའི་རྫོང་དཔོན་དུ་འཁོད། སྐབས་དེར་
རྫོང་དང་ས་ཁུལ་མང་བོ་བཅད་བཟུང་གིས་གཞིས་ཀ་རྩེ་རྫོང་རྟེན་གཞིར་བྱས་ཏེ་རིན་
སྤུངས་པར་རྒོལ་ཏེ་སྲིད་དབང་འཕྲོག་རྗེས་ཁོ་བའི་བུ་བསྟན་སྲུང་དབང་བོ་སོགས་བུ་
གསུམ་གྱིས་རིམ་བཞིན་དབུས་གཙང་མངའ་ཁོངས་རྒྱ་བསྐྱེད། ཀརྨ་ཕུན་ཚོགས་རྣམ་རྒྱལ་
གྱིས་བོད་ཡོངས་དབང་སྒྱུར་བྱས། དེའི་བུ་ཀརྨ་བསྟན་སྐྱོང་དབང་བོས་སྲིད་དབང་འཛིན་
པ་བཅས་ཁྱོན་སྲིད་དབང་ལོ 7o སྐོར་བཟུང་། དེའི་རིང་གཞིས་ཀ་རྩེ་རྫོང་ནི་གཙང་བ་རྒྱལ་
རབས་ཀྱི་ལྟེ་གནས་ཕོ་བྲང་དུ་བྱས།
སྤྱི་ལོ 1642 ལོར་གོ་ཤྲི་བསྟན་འཛིན་ཆོས་རྒྱལ་གྱིས་ཀརྨ་བསྟན་སྐྱོང་དབང་བོ་ཆམ་
ལ་ཕབ་སྟེ་དེའི་སྲིད་དབང་རྒྱལ་དབང་སྐུ་ཕྲེང་ལྔ་བར་ཕུལ་ཏེ་དགའ་ལྡན་ཕོ་བྲང་གི་སྲིད་
དབང་འགོ་ཚུགས་སའང་རྫོང་དེར་བྱུང་བ་ཡིན། དེའང་ཏའི་སི་ཏུ་བྱང་ཆུབ་རྒྱལ་མཚན་
གྱིས་གཞིས་རྩེ་རྫོང་གསར་དུ་བརྩིགས་ནས་ལོ་ངོ 6oཙམ་སོང་བའི་རྗེས་ཉམས་གོག་ཏུ་སོང་
རྐྱེན་རྒྱལ་དབང་སྐུ་ཕྲེང་བཅུ་གསུམ་པའི་སྐབས་ཁོང་གིས་བཀའ་བཞིན་ལོ་གསུམ་རིང་
རྫོང་མཁར་ཉམས་གསོ་བྱས་པ་དང་རྫོང་མདུན་རི་འདབས་བཀར་ཁང་ཁག་ཀྱང་བརྒྱབ།
རྫོང་དེའི་དབྱིབས་ནི་ཕོ་བྲང་པོ་ཏ་ལ་དང་འདྲ་ཞིང་དེའང་གཞིས་རྩེ་རྫོང་མཁར་ནི་ལ་
དྭགས་རྒྱལ་བོའི་བྲང་ལྟར་བྱས་པ་དང་། ཕོ་བྲང་པོ་ཏ་ལ་ནི་གཞིས་རྩེ་རྫོང་ལ་དཔེ་བྱས་
ཀྱང་བཤད་སྲོལ་ཡོད།
སྔོན་རྫོང་དེའི་རྒྱ་ཁྱོན་ནི་སྤྱི་ཁྲི་གྲུ་བཞི་མ་ 19266, 27 ཙམ་དང་ཁང་བའི་རྒྱ་ཁྱོན་ནི་སྤྱི་
ཁྲི་གྲུ་བཞི་མ 9004 ཙམ་སྟེ་དབུས་སུ་ཕོ་བྲང་དམར་བོ་ཐོག་རྩེག་བཞི། ཤར་དང་། ནུབ།
194



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མདུན་གྱི་ཆུ་སྤེལ་གཞུང་སྒོ་བཅས་གཞུང་སྒོ་གསུམ་ཡོད། གཞུང་སྒོ་སོ་སོའི་སྟེང་ཉེན་སྲུང་
རྫོང་ཁུང་ཡང་ཡོད། ཕོ་བྲང་དམར་བོ་བདེ་ཡངས་ནས་རྩིས་པའི་ཐོག་རྩེག་ལྔའི་མཐོ་ཚད་
ཡོད་པ་ལ་འོག་ཤོད་ས་རྡོས་བརྒྱབས་ཡོད།
རྫོང་འདིའི་སྟེང་དུ་རྒྱལ་དབང་ལྔ་བའི་གཟིམ་ཤག་ཡོད་ལ་གཞུང་གི་རྩེ་དྲུང་
སོགས་སྡོད་ས་ཡོད་ལ་ལྷ་ཁང་ཡང་ཡོད། མཛོད་ཁང་ཡོད་ལ་བཙོན་ཁང་ཡང་ཡོད། གསང་
སྤྱོད་ཁང་ཡོད་ལ་ཚོམས་ཆེན་ཡང་ཡོད། མདོར་ན་ཁང་བ་གཅིག་གི་ནང་དུ་རྫོང་ཁ་ཚང་
ཞིག་ཡོད་པ་ནི་བོད་ཀྱི་ཁྱད་ཆོས་རེད། འདི་ནི་པོ་ཏ་ལ་དང་སྔོན་མའི་རྫོང་གཞན་པ་དག་
ལ་ཡང་སྣང་ཏེ་འདི་ཁོ་ན་ལ་ཞིབ་འཇུག་བྱས་ཀྱང་མི་ཚར་པའི་ཚོད་རེད།
གཙང་བ་རྒྱལ་བོས་སྲིད་བསྐྱངས་ནས་ཅུང་མ་འགོར་བར་གཞན་གྱིས་རྩ་མེད་དུ་
བཏང་། གལ་ཏེ་ཁོང་གིས་གྲུབ་མཐའ་རིས་མེད་བསྐྱངས་ནས་ཐམས་ཅད་བུ་བཞིན་དུ་
བསྐྱངས་པ་ཡིན་ན། གལ་ཏེ་ཁོང་གིས་མི་རིགས་གཅིག་གྱུར་ལ་ཐུགས་འདང་གནང་བ་
ཨང་དང་བོར་བཞག་པ་ཡིན་ན། གལ་ཏེ་ཁོང་གིས་རྒྱལ་དབང་ལྔ་བ་དང་བླ་སློབ་ཀྱི་འབྲེལ་
བ་བསྐྱངས་པ་ཡིན་ན། དེ་ལྟ་བུའི་རྟོག་བཏགས་མང་བོ་ཞིག་གིས་ངའི་ཀླད་པ་ཉོག་ཏུ་
བཅུག་བྱུང་
བདག་བཀྲ་ཤིས་ལྷུན་པོར་མཇལ་ནས་དེར་འགྲོ་བསམ་དུས་གཞིས་ཀ་རྩེའི་སློབ་
འབྲིང་གི་སློབ་མ་སྐོར་ཞིག་ལ་འཕྲད་བྱུང་། ཁོ་ཚོས་ཁྱོད་སོང་ན་ནང་སྟོང་བ་ཡིན་པས་
བལྟ་རྒྱུ་ཅང་མེད། དེ་རིག་གསར་སྐབས་གཏོར་བ་བསྐྱར་དུ་བཞེངས་པ་རེད་ཟེར།
འོན་ཀྱང་ངས་རྒྱང་རིང་ནས་པར་ཞིག་བརྒྱབས་ནས་ལོག་ཡོང་བ་ཡིན། བསྐྱར་དུ་
བཞེངས་པའི་རྔམ་བརྗིད་ལྡན་པའི་རྫོང་མཁར་འདི་ད་དུང་འགྱིང་ནས་བསྡད་ཡོད། གལ་
ཏེ་རྒྱུས་ཡོད་དག་གིས་བཤད་པ་མིན་ན་ནང་དུ་སྟོང་བ་སྟོང་རྐྱང་ཡིན་པ་ཇི་ལྟར་ཤེས་སམ།
སྐབས་འདིར་བདག་ལ་དབང་མེད་དུ་ཕངས་སེམས་ཤིག་སྐྱེས་བྱུང་།
195



ཤེས་རབ་ཀྱི་ཚོམས།
བུད་མེད་ཅིག་གིས་མིང་བཏགས་པའི་བོད་ཀྱི་དགོན་ཆེན།
བཀྲ་ཤིས་ལྷུན་པོ་དགོན།
བཀྲ་ཤིས་ལྷུན་པོ་ནི་དགེ་ལུགས་པའི་དགོན་སྡེ་ཆེན་པོའི་བཞིའི་གྲས་ཏེ། ད་ལྟ་
གཞིས་ཀ་རྩེའི་གྲོང་ཁྱེར་དུ་ཡོད་ཅིང་། རིག་གསར་སྐབས་སུ་ཉམས་ཆག་ཏུ་ཡང་སོང་མེད།
རྒྱལ་བ་དགེ་འདུན་གྲུབ་གཙུག་ལག་ཁང་གི་ཁྱམས་སུ་རས་གུར་ནང་བཞུགས་པའི་ཐོ་
རེངས་ཤིག་ལ་སྔར་ལུང་སྟོན་མཁན་གྱི་བུད་མེད་ཅིག་གིས “དགོན་པའི་མིང་ལ་བཀྲ་ཤིས་
ལྷུན་པོ་གྱིས” ཞེས་ལྷང་ངེར་འབོད་པས་དགོན་པའི་མཚན་ལ་བཀྲ་ཤིས་ལྷུན་པོ་ཞེས་དང་།
རྗེ་དགེ་འདུན་གྲུབ་པ་ཉིད་ཀྱིས་དཔལ་གྱི་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་
ཞེས་མཚན་གསོལ།
བདག་ས་སྐྱར་མཇལ་ནས་ཕྱིར་གཞིས་ཀ་རྩེར་སླེབས་ཤིང་། སྔ་མོར་བཀྲ་ཤིས་ལྷུན་
པོར་མཆོད་མཇལ་བྱེད་དུ་ཕྱིན། ཡིན་ན་ཡང་། སྐབས་དེར་ད་དུང་སྒོ་ཕྱེས་མེད་པས་ངེད་
ཅག་གིས་སྒོ་ཁར་སྒུག་པ་ཡིན། ལྷ་སའི་བུད་མེད་ཅིག་གིས་ཆེད་དུ་བདག་ལ་ཁ་བརྡ་བྱས་
ཤིང་། སྲུང་མ་འདྲ་མིན་གྱིས་ཁོང་ཚོ་མཇལ་སྐོར་བྱེད་ཀྱིན་མེད་པའི་དགོན་པ་དག་ཀྱང་
བཤད་བྱུང༌། ཁོ་ཚོས་སྲུང་མ་ལ་འཛེམ་པ་དེ་དད་པ་ལས་ཀྱང་རྒྱལ་འདུག་ཅིང་དགོན་པ་
ཞིག་ན་སྲུང་མ་མཇལ་མི་འདོད་པ་ཞིག་ཡོད་དུས་དགོན་པ་དེ་ལའང་མཇལ་གྱིན་མི་འདུག
སྐབས་འདིར་ངས་དད་པའི་སྟོབས་ནི་སྟོབས་ཀུན་ལས་མངོན་པར་རྒྱལ་འདུག་པ་ཤེས་
བྱུང་།
ངེད་གཉིས་ཀྱིས་དེའི་སྐོར་ཁ་བརྡ་བྱེད་ཀྱིན་པའི་སྐབས་སུ་འདུ་ཁང་དེའི་སྒོ་ཕྱེས་
བྱུང་བས་རང་རང་དད་པ་རྣམ་དག་དེ་མཆོད་པར་སྤྲོ་བཞིན་མཆོད་མཇལ་
ཡིན། མཇལ་བ་དང་ལྟ་སྐོར་བས་གང་འདུག་པས་འཚང་ཁ་བྱེད་བཞིན་དུ་མཇལ་ཞིང་དེ་
དང་མཉམ་དུ་སྔོན་གྱི་ལོ་རྒྱུས་ཀྱང་མིག་ལ་ཤར་བྱུང་།
སྔོན་དུས་བོད་ཀྱི་གྲུབ་ཆེན་རྭ་ལོ་ཙཱ་བ་གཙང་ལ་ཕེབས་དུས་ཁོང་གིས་གནས་
196



ལྷ་འདྲེའི་སྲེད་པས་བདག་གིར་བྱས་པའི་ལྷ་ས
འདིར་མཛུབ་མོས་བསྟན་ཏེ། མ་འོངས་པ་ན་ས་ཕྱོགས་ཕ་ཀིར་སྤྱན་རས་གཟིགས་ཀྱི་སྤྲུལ་
བ་ཞིག་གིས་དགོན་པ་བཀྲ་ཤིས་ཀྱི་མིང་ཅན་ཞིག་བཏབ་སྟེ་འགྲོ་དོན་དཔག་མེད་འབྱུང་
བ་འདུག་ཅེས་གསུངས། གྲུབ་ཐོབ་དེས་ལུང་བསྟན་པ་བཞིན་གནས་འདིར་འ
དཔག་མེད་བྱུང་ལ། བོད་ཀྱི་རིག་གནས་དང་ཆོས་ལུགས་ལ་ཡང་རྨད་དུ་བྱུང་བའི་བྱས་
རྗེས་བཞག་ཡོད། དེ་དག་རྭ་ལོ་ཙཱ་བས་ལུང་བསྟན་གྱིས་རྐྱེན་གྱིས་བྱུང་བ་མ་ཡིན་པར་རྗེ་
ཙོང་ཁ་བའི་མཁྱེན་རྒྱ་ཡངས་པའི་ཤེས་རབ་ལས་བྱུང་བ་ཡིན།
རྗེ་ཙོང་ཁ་པས་བོད་ཀྱི་བསྟན་པ་ལ་དག་ཐེར་མཛད་པས་གཟུར་གནས་མཁས་པ་
དག་གིས་དབང་མེད་དུ་སྤྱི་བོའི་རྒྱན་དུ་བླངས། འོན་ཀྱང་ཁོང་ལ་མི་དགའ་བ་ཡང་མང་དུ་
བྱུང་ཞིང་། དེ་དག་ཁོང་ལ་མི་དགའ་ཟེར་བ་ལས་ཁོང་གི་རླབས་ཆེ་བའི་མཛད་པ་དེར་
ཕྲག་དོག་བྱས་པ་ཡིན་ཞེས་བཤད་ན་འགྲིག
རྗེ་ཙོང་ཁ་བས་བུ་སློབ་དགུ་ནི་ཁོང་གི་དགོངས་པ་བཞིན་བསྟན་པ་སྲུང་བའི་ཆེད་
དུ་བྱོན་པ་འདྲ། ཁོང་གི་ཐུགས་དགོངས་ཡོད་ས་རེར་དགོན་པ་རེ་བཏབ་ཅིང་བཀྲ་ཤིས་
ལྷུན་པོ་ཡང་དེ་བཞིན་བྱུང་བ་སྨོས་མ་དགོས། ལོ་རྒྱུས་མང་བོར་དགོན་པ་འདི་རྗེ་བླ་མའི་
ལུང་བསྟན་པ་ལས 1447 ལོར་རྗེ་དགེ་འདུན་གྲུབ་པ་སྣར་ཐང་ནས་འཇམ་དཔལ་མཚན་
བརྗོད་གསུང་བཞིན་ཡར་མར་ཕེབས་ནས་གནས་འདིར་བྱོན། རྗེ་བཙུན་སྒྲོལ་མའི་སྐུ་
བརྙན་ཞིག་དང་། ཐུབ་པ་བདུད་འདུལ་མ་གཙང་ཁང་དང་བཅས་པ་བཞེངས་ནས་
དགོན་པ་བཏབ།
གཙང་ཁང་ནུབ་ཏུ་གསེར་ཟངས་ཀྱི་བལ་བཟོའི་རྒྱལ་བ་བྱམས་པ་ཐོག་སོ་གཉིས་
ལྷག གཙང་ཁང་གི་ཤར་དུ་སྒྲོལ་མ་ལྷ་ཁང་། འདུ་ཁང་ནུབ་བློ་བཟང་སྦུག ཡང་སྟེང་
གཉེར་གཏད་གནས་བཅུ་ལྷ་ཁང་ནང་གནས་བཅུ་བྲག་རི་མ། སྦུག་ཏུ་ལྷ་མོ་དམག་ཟོར་མ།
བྱམས་ཁང་སྟེང་ཞལ་རས་ལྷ་ཁང་དང་། སྒྲོལ་མ་ལྷ་ཁང་སྟེང་ལྷ་ཁང་མཐོང་བ་དོན་ལྡན་
ནང་རྗེ་དགེ་འདུན་གྲུབ་ཀྱི་དངུལ་གདུང་། པཎ་ཆེན་སྐུ་ཕྲེང་བཞི་བ་ནས་རྒྱ་བསྐྱེད་གནང་
སྟེ་སེང་གཡབ་རྒྱབ་དང་ལྕང་ར་ལྷ་ཁང་། གྲིབ་སེལ་ལྷ་ཁང་། སྣ་ཚོགས་ལྷ་ཁང་། དགའ་
སྡོང་ལྷ་ཁང་། པཎ་གྲུབ་ལྷ་ཁང་། ངུར་སྨྲིག་ལྷ་ཁང་། རིན་ཆེན་ལྷ་ཁང་། རྒྱ་ནག་ལྷ་ཁང་
བཅས་པར་
ར་རྟེན་དང་བརྟེན་པར་བ བཅས་པ་བཞུགས་སུ་གསོལ།
དུས་ཀྱི་འཁོར་ལོ་བར་མེད་དུ་འཁོར་ཞིང་བཀྲ་ཤིས་ལྷུན་པོས་ཀྱང་བོད་ལ་བཀྲ་
197



ཤེས་རབ་ཀྱི་ཚོམས།
ཤིས་པའི་ལྷུན་པོ་ཞིག་བསྐྲུན། ཡིན་ན་ཡང་། གྲུབ་མཐའི་ཕྱོགས་རིས་ཀྱིས་བཀྲ་ཤིས་ཟིལ་
གནོན་གྱི་དགོན་པ་ཞིག་བཞེངས་མོད། དེ་ནི་རྟེན་འབྲེལ་མ་ལེགས་པ་ཆེན་པོ་ཞིག་ཏུ་གྱུར་
ཅིང་ཟིལ་གནོན་པའི་ལྷ་ཁང་དེ་ད་ལྟ་དམིགས་མེད་དབྱིངས་སུ་ཡལ། འདི་ནས་འཕྲོ་བའི་
འོད་སྣང་དེས་མྱང་སྨད་དུ་གྲགས་པའི་ས་འདིར་ཤེས་རིག་གི་སྣང་བ་བསྐྱེད་པས་ཆོས་
སྲིད་རིག་གནས་དང་བཅས་པ་ཤིན་ཏུ་འཕེལ།
མཆོད་མཇལ་བྱེད་ཀྱིན་སོང་། མཆོད་ཁང་བཀྲ་ཤིས་རྣམ་རྒྱལ་ལ་སླེབས་བྱུང་།
འདི་ནི་པཎ་ཆེན་སྐུ་ཕྲེང་བཅུ་བས་ལྗགས་བཀོད་གནང་ཞིང་། ཕྱིའི་བཀོད་པ་དང་ནང་གི་
ལྡེབས་རིས་སོགས་ཐུན་མོང་མ་ཡིན་པ་འདི་ལ “མཆོད་ཁང་ ཤར་བཀྲ་ ཤིས་རྣམ་
རྒྱལ་ ཞེས་གསོལ་ཞིང་ནང་དུ་པཎ་ཆེན་སྐུ་ཕྲེང་ལྔའི་གསེར་གདུང་བཞུགས་ཡོད། མཆོད་
རྟེན་འདི་གྲུབ་ནས་རབ་གནས་མཛད་སྒོ་གྲུབ་རྗེས་པཎ་ཆེན་ཆོས་ཀྱི་རྒྱལ་མཚན་སྐུ་
གཤེགས། དེ་བས་མཆོད་ཁང་འདིར་མཇལ་དུས་ཁོང་གི་སྐུ་གསུང་ཐུགས་གསུམ་ལ་མཇལ་
བ་ལྟ་བུའི་སྣང་བ་བྱུང་། མཆོད་ཁང་ནུབ་ཀྱི་ལྷ་ཁང་ནང་མཆོད་ཁང་ཤར་ལ་དཔེ་བྱས་
ནས་བཞེངས་པའི་པཎ་ཆེན་སྐུ་ཕྲེང་བཅུ་བའི་གསེར་གདུང་སྲིད་གསུམ་རྣམ་རྒྱལ་ཡོད།
པཎ་ཆེན་བཅུ་བ་མཆོག་གི་གསེར་གདུང་ལ་མཇལ་དུས་ངས་ཁོང་གིས་དགའ་ལ་
སྐྱོ་བའི་ལོ་རྒྱུས་དྲན་བྱུང་། ཁོང་ནི་ཨ་མདོར་འཁྲུངས་ཤིང་བོད་མི་རིགས་ཀྱི་ལས་དོན་གྱི་
ཆེད་དུ་དཀའ་སྡུག་གང་མང་ཞིག་མྱངས་པའི་སྐྱེས་ཆེན་ཞིག་ཡིན། པཎ་ཆེན་ནང་མ་སྒྲུང་
གིས་སྐུ་ཕྲེང་དགུ་བ་ཁྲིད་ནས་རྒྱ་ནག་ལ ལ་བྲོས་པ་དེས་རང་ལ་ཕན་ཐོགས་མེད་ཅིང་བོད་ལ་
ཡང་ཕན་ཐོགས་ཅི་ཡང་མ་བྱུང་ལ། མིག་རྒྱང་ཐུང་བའི་བྱེད་ཐབས་དེས་སྐུ་འདི་བ་ལའང་
དབུས་ཕྱོགས་ནས་ཁས་མི་ལེན་པའི་ཤུགས་ཆེན་པོ་བྱུང་ན་ཡང་། ཁོང་གིས་ཡིག་འབྲུ་ཁྲི་
བདུན་མ་བྲིས་ནས་བཙོན་ཁང་དུ་འགྲིམ་ཞིང་དེ་ནས་བཟང་བཙོན་ལྟ་བུར་བཞུགས་དུས་
དམ་ཚིག་ཀྱང་ཉམས་མོད། ཁོང་གིས་དཀའ་སྡུག་གིས་ལོ་ཟླ་དེས་བོད་མི་རིགས་ཀྱི་དོན་དུ་
མྱང་བའི་ལོ་ཟླ་ཡིན་པ་ལོ་རྒྱུས་ཀྱིས་ཁས་བླངས་ཤིང་། བདག་མོ་བཞེས་ཤིང་སྲས་མོ་
འཁྲུངས་པའང་པཎ་ཆེན་སྐུ་ཕྲེང་རིམ་བྱོན་ལས་དང་བོར་ཆགས་ནའང་ཁོང་ནི་རྒྱལ་བ་
ཚངས་དབྱངས་པའི་མཛད་སྤྱོད་ལྟ་བུར་ལོ་རྒྱུས་ཀྱིས་ཁས་བླངས་མེད་ལ་བོད་མི་རིགས་
ཀྱིས་ཀྱང་ཁས་བླངས་མེད་དེ་ཚངས་དབྱངས་པས་སྐྱིད་མ་ཐེག་པ་ཡིན་ལ་པཎ་ཆེན་རིན་
པོ་ཆེས་སྡུཔད་མ་བཟོད་པ་ཡིན་ངེས་ཡིན།
198



སྲེ
རྗེ
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྷག་པར་བཅོས་བསྒྱུར་སྒོ་འབྱེད་ཀྱི་རྗེས་ནས་ཐོག་དང་བོར་བོད་ལ་ཕེབས་དུས་
ཁོང་ཐུགས་ཐག་བཅད་ནས་བོད་དུ་ཕེབས་པ་དང་གཏན་ནས་མི་འདྲ་བར་སྐྱ་སེར་ཕོ་མོ་
མཐའ་དག་གིས་རིང་ནས་བྲལ་བའི་མ་ལ་མཇལ་བ་ལྟ་བུར་སྐྱོ་གདུང་དང་ངུ་འབོད་ཀྱིས་
འཚང་ཁ་ཤིག་ཤིག་གིས་མཇལ་བྱུང་།
ཁོང་གིས་ངས་མི་རིགས་འདིར་ཞབས་འདྲེན་བྱེད་པའི་དྲི་ཙམ་ཡང་ངའི་ལོ་རྒྱུས་
སུ་མི་འཇོག་དམ་བཅའ་བྱས་ཡོད་ཅེས་གསུངས་པ་བཞིན་མི་ཚེ་ཡོད་ཚད་རྒྱལ་ཁབ་དང་
མི་རིགས་ཀྱི་ཆེད་དུ་ཕུལ། དེ་ནི་ཁོང་གིས་གསུངས་པའི “ང་སྐྱེས་པ་བསྟན་འགྲོ་དོན་དུ་
ཡིན་པ་ཁྱེད་ཅག་གིས་འདོད་པ་བཞིན་ད་ཤི་ན་ཡང་རྒྱལ་བའི་བསྟན་པ་དང་རང་གི་མི་
རིགས་ཀྱི་དོན་དུ་སེམས་ཐག་རྦད་ཆོད་ཡིན་ལ་ངའི་བབ་ཀྱང་ཡིན ” གསུངས་པ་བཞིན་དུ་
གྲུབ།
ཁོང་གི་ཐུགས་བརྩེ་རེ་རེ། ཁོང་གི་ཤེས་རབ་རེ་རེ། ཁོང་གི་མཛད་པ་རེ་རེ། ཁོང་གི་
ཡོད་ཚད་ནས་ཡོད་ཚད་མི་རིགས་འདིའི་ཆེད་དུ་ཕུལ། ངས་དེ་ལྟར་བསམ་བཞིན་དད་པ་
དང་སྐྱོ་བ་གང་ཡིན་མི་ཤེས་པ་ཞིག་གིས་ཡ་ཆུང་གླེང་བར་བྱས།
དེ་ལྟར་མཇལ་སྐོར་གྲུབ་ནས་བཀྲ་ཤིས་ལྷུན་པོའི་སྒོར་བུད། ཐང་ཆེན་ནས་ཕྱིར་
དགོན་པ་ལྟ་དུས་རྒྱབ་རི་སྔོན་གྱི་རྒྱབ་རི་ཡིན་ལ་བཀྲ་ཤིས་ལྷུན་པོ་སྔོན་གྱི་བཀྲ་ཤིས་ལྷུན་པོ་
དེ་ཡིན། འོན་ཀྱང་བཀྲ་ཤིས་ལྷུན་པོའི་ནང་གི་དགའ་སྐྱོའི་ལོ་རྒྱུས་དེ་དག་སུ་ཞིག་གིས་
བདག་ལ་བརྗོད་དམ།
ངས་གནས་ཡིག་གི་ཁ་ཕྱེས་ནས་ལྟ་དུས་དགོན་པ་འདིར་ཤར་རྩེ་གྲྭ་ཚང་དང་།
དཀྱིལ་ཁང་གྲྭ་ཚང་། ཐོས་བསམ་གླིང་གྲྭ་ཚང་། སྔགས་པ་གྲྭ་ཚང་གྲྭ་ཚང་བཞི་ཡོད་ཀྱང་
ཐོས་བསམ་གླིང་དང་ཤར་རྩེ་གྲྭ་ཚང་། མི་ཚན་མང་བོ་ཞིག་ད་དུང་ཉམས་གསོ་འགྲུབ་མེད་
ཅེས་ཡིག་འབྲུ་དེ་མཐོང་བྱུང་།
ངའི་འགྲམ་དུ་རྐྱང་ཕྱག་འཚལ་བཞིན་པའི་བུད་མེད་འདི་དག་གིས་ངའི་སེམས་པ་
ཤེས་ག་ལ་ཐུབ། རྒྱུགས་ནས་ཉལ་ཏེ་གཉིད་བཞིན་པའི་ཁྱི་རྒན་འདི་དག་ཁྲོད་དུ་རིག་
གསར་སྐབས་སུ་དགོན་པར་རྒྱུགས་ནས་སྐུ་གསུང་ཐུགས་རྟེན་ལ་འཐབ་རྩོད་བྱེད་མཁན་
རེ་ཡོད་ན་དེ་དག་
དག་གིས་ཕལ་ཆེར་ངའི་སེམས་པར་དྲན་པ་འདི་དག་མངོན་སུམ་དུ་མཐོང་
ཡོད་ངེས།
199



ཤེས་རབ་ཀྱི་ཚོམས།
དཔར་ཤིང་ཡོད་ཚད་པརླགས་པའི་བོད་ཀྱི་པར་ཁང་ཆེན་མོ།
-སྣར་ཐང་དགོན།
སྣར་ཐང་དགོན་པ་ནི་བོད་ཀྱི་བསྟན་པའི་ལོ་རྒྱུས་ཁྲོད་དུ་ཆེས་གལ་ཆེ་བའི་དགོན་
པ་ཞིག་ཡིན་པ་མ་ཟད། བོད་ཀྱི་པར་ཁང་ཆེན་པོ་བཞིའི་གྲས་ ཡིན་ལ་བོད་དུ་ཆེས་སྔ་མོ་
བྱུང་བའི་པར་ཁང་ཞིག་ཀྱང་ཡིན། བོད་ཀྱི་ལོ་རྒྱུས་སུ་སྣར་ཐང་གཙུག་ལག་ཁང་ཞེས་བྲིས་
ཡོད། བདག་སྣར་ཐང་ལ་འགྲོ་འདོད་པ་ནི་སུས་ཀྱང་ཟློག་མི་ནུས་ན་ཡང་གཞིས་ཀ་རྩེ་ནས་
གང་ཞིག་ལ་འགྲོ་བ་མི་ཤེས། སྐབས་འདིར་ནུ་བོས་ཁ་པར་ཡོང་ནས་སྣར་ཐང་ལ་འགྲོ་ན་
རླངས་འཁོར་གླ་དགོས་པ་ལས་ཐད་ཀར་དུ་སྤྱི་སྤྱོད་རླངས་འཁོར་མེད་ཟེར།
ངེད་གཉིས་ཀྱིས་རླངས་འཁོར་ཞིག་གླས་ཤིང་ཁ་ལོ་བ་གཞིས་རྩེའི་ན་གཞོན་ཞིག་
རེད། ཁ་བརྡ་བྱེད་ཀྱིན་སོང་བའི་ས་སྐྱར་འགྲོ་སའི་རྒྱ་ལམ་དེད་ནས་སྤྱི་ལེ 10 ཙམ་སོང་ན་
སྣར་ཐང་གྲོང་གི་ལྟག་ཏུ་སྣར་ཐང་དགོན་ཡོད་པར་མཇལ་བྱུང་། འདི་ནི་བོད་ཀྱི་དགོན་པ་
ཚེས་ཆེ་བ་ཞིག་སྟེ་བཅོམ་ལྡན་རིག་པའི་རལ་གྲི་དང་མཆིམས་འཇམ་པའི་དབྱངས། རྒྱལ་
བ་དགེ་འདུན་གྲུབ་སོགས་འདི་ནས་བྱུང་།
བོད་ཀྱི་རིག་གནས་དང་ཆོས་ལུགས་ཀྱི་ལོ་རྒྱུས་སུ་གྲགས་པ་ཚེ་བའི་དགོན་པ་འདི་
ནི་བོད་ཀྱི་པར་སྐྲུན་ལོ་རྒྱུས་སུ་ངེས་པར་གླེང་དགོས་པ་ཞིག་དང་། བོད་ཀྱི་ཚན་རིག་གི་ལོ་
རྒྱུས་སུ་ཡང་ངེས་པར་གླེང་དགོས་པ་ཞིག་རེད། དགོན་པ་འདི་ནི་བོད་ཀྱི་དགོན་པ་ཆེས་
སྣར་ཐང་པར་ཁང་ཆེན་མོ། སྡེ་དགེ་པར་ཁང་ཆེན་མོ། ཅོ་ནེའི་པར་ཁང་ཆེན་མོ། ཞོལ་པ་ར་ཁང་
ཆེན་མོ་བཞི་ནི་བོད་ཀྱི་པར་ཁང་ཆེན་མོ་བཞིར་འབོད་ཅིང་། དེ་ལས་གཞན་རྭ་རྒྱུའི་པར་ཁང་ཆེན་མོ་དང་བླ་
བྱང་པར་ཁང་། སེ་འབྲས་དགེ་གསུམ་གྱི་པར་ཁང་། མཐུ་བ་དགོན་གྱི་པར་ཁང་། རོང་བོ་དགོན་པའི་པར་
ཁང་སོགས་དགོན་པ་ཕལ་ཆེ་བ་ན་པར་ཁང་ཡོད།
200



ལོར་
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
རྙིང་བ་ཞིག་སྟེ་དགེ་བཤེས་ཤ་ར་བའི་སློབ་མ་གཏུམ་སྟོན་བློ་གྲོས་གྲགས་པས 1153
ཕྱག་བཏབ། རི་གླང་བོའི་སྣ་ཞགས་བརྐྱངས་འདྲའི་ཐང་དུ་ཆགས་པས་སྣར་ཐང་ཞེས་
པའི་མཚན་དེ་ལྟར་ཐོགས་ཤིང་བཀྲ་ཤིས་ལྷུན་པོའི་མ་དགོན་དུ་འབོད་སྐད།
ཐོག་མར་བདག་གི་མིག་ལམ་དུ་མངོན་པ་ནི་སྔོན་གྱི་གྱང་ཤུལ་དེ་ཡིན་ལ
དཔངས་མཐོ་ཞིང་ཞིག་རལ་དུ་གྱུར་པའི་ཁྲོད་དུ་ད་ལྟའི་དགོན་པ་ནི་ཆེས་ཉམ་ཆུང་དུ་
འདུག་པས་སྔོན་གྱི་ཤུལ་མ་མཐོང་བ་ཡིན་ན་དགོན་འདི་ནི་མཆིམས་ནམ་མཁའ་གྲགས་པ་
སོགས་མཁས་པ་བསམ་གྱིས་མི་ཁྱབ་པ་མང་བོ་བྱོན་པའི་གནས་དེ་རེད་ཅེས་ན་སུ་ཞིག་གི་
རྣ་བུར་འགྲོ།
སྔོན་ཆད་དགོན་པ་འདིར་དབུ་རྩེ་ལྷ་ཁང་དང༌། བླ་རྒྱུད་ཁང་། ཁམས་གསུམ་རྣམ་
རྒྱལ་ལྷ་ཁང་། ཁྲི་ཁང་། རྒྱུན་ཁང་ནུ པ། རྒྱུན་ཁང་བྱང་། དགའ་ལྡན་ལྷ་ཁང་། བདེ་ཆེན་
ཐར་བ་གླིང་སོགས་གྲྭ་ཚང་གཉིས་དང་མཆོད་ཁང 13 ཙམ་ཡོད། ཚོགས་ཆེན་ནང་རྒྱ་གར་
ཤར་ལིའི་རྒྱལ་བ་བྱམས་པ་དང་། རྒྱ་གར་རྡོ་རྗེ་གདན་གྱི་མཆོད་རྟེན་ཤིང་བརྐོས། གསེར་
ཟངས་ཀྱི་ཤཱཀྱ་ཐུབ་པ། བཀའ་གདམས་མཆོད་རྟེན་ཐོག་སོ་ཙམ་བྱས་པ་བཅས་བཞུགས།
ཁྲི་ཁང་ཞེས་ཚོགས་ཆེན་འདུ་ཁང་ཀ་བ 108 ཀྱི་ནང་དགེ་འདུན་ཁྲི་ཁ་ཟིན་པ་ཚོགས་པ་ཡིན་
སྟབས་ཁྲི་ཁང་ཞེས་དང་། རྗེས་སུ་དེར་པར་ཁང་བྱས་ནས་པར་ཤིང 13(888)ཙམ་ཡོད། ཐོག་
མར་དགེ་འདུན་ཆིག་ཁྲི་བཞུགས་མྱོང་།
ད་ལྟ་སྔོན་གྱི་རྡོ་གཅལ་སྟེང་བསྐྱར་བཞེངས་གནང་བའི་འདུ་ཁང་ཀ་བ་ནང་སྔོན་
གྱི་སྐུ་བརྙན་རྣམས་ཀྱི་སྐུ་ཚབ་གསར་བཞེངས་གནང་། ད་དུང་སྐྱོ་སྟོན་སྨོན་ལམ་ཚུལ་
ཁྲིམས་ཀྱིས་ཕྱག་རྡོར་ལོ་བཅུ་གཉིས་བསྒྲུབས་རྗེས་རྡོ་ལ་བཞག་པའི་ཞབས་རྗེས་དང་།
བསྐྱར་བཞེངས་བྱས་པའི་གནས་བཅུ་ལྷ་ཁང་དུ་སྔོན་གྱི་རྡོ་བརྐོས་ཀྱི་གནས་བཅུའི་སྐུ་
བརྙན་སྔོན་ཁྲོན་པའི་ནང་དུ་སྦས་པ་རྣམས་བཏོན་ཏེ་བཞུགས།
སྔོན་ཇོ་བོ་གནས་འདིར་ཕེབས་ནས་ཉེ་གནས་ལ་ད་ལྟའི་གནས་བཅུ་ལྷ་ཁང་ཡོད་
ས་དེར་ཅི་འདུག་ལྟོས་ཤོག་ཅེས་གསུངས་པར། ཉེ་གནས་ཀྱིས་དེར་ཕེབས་པས་རྡོ་ཕ་བོང་
ཞིག་ལ་སྦྲེང་སེར་བཅུ་དྲུག་བབས་ནས་ཡོད་པ་མཐོང་བས་དེ་ལྟར་ཇོ་བོ་རྗེ་ལ་ཞུས་པས་
201



ཤེས་རབ་ཀྱི་ཚོམས།
ཁྱོད་ཀྱིས་གནས་བརྟན་བཅུ་དྲུག་མཇལ་མི་འདུག གནས་དེར་གནས་བརྟན་བཅུ་དྲུག་
གིས་གསོ་སྦྱོང་ཚོགས་གནང་བ་ཡིན་ཞེས་གསུངས། དེ་བས་གནས་བརྟན་བཅུ་དྲུག་ཐིམ་
ས་དེར་གནས་བརྟན་ལྷ་ཁང་གསར་དུ་བཞེངས་པ་ཡིན་སྐད།
ངོ་མ། སྐྱེས་བུ་ཆེན་པོ་ཞིག་གི་ཐུན་མོང་མ་ཡིན་པའི་གཟིགས་ངོར་ས་འདི་དག་
ཞིང་འབའ་ཞིག་དང་གནས་བརྟན་བཅུ་དྲུག་གིས་གསོ་སྦྱོང་མཛད་པ་སོགས་ངོ་མཚར་བ་
ཞིག་ཡོད་ངེས་ཀྱང་། ད་ལྟ་བདག་ལ་སྣང་བ་ནི་མ་རུངས་དམུ་རྒོད་དག་གིས་རྩ་མེད་དུ་
བཏང་བའི་སྔོན་གྱི་སྐྱོ་གདུང་དེ་རེད།
ལྷག་པར་གནས་འདིར་གནས་བརྟན་བཅུ་དྲུག་གིས་གསོ་སྦྱོང་བྱས་པ་ལས་ཀྱང་
ངོ་མཚར་བ་ནི་བཅོམ་ལྡན་རིག་པའི་རལ་གྲིའི་ལོ་རྒྱུས་དེ་རེད། ཁོང་ལ་མཛེ་ནད་བྱུང་བས་
སྣར་ཐང་དགོན་པའི་ཉེ་ས་ཞིག་ཏུ་ས་ཁུང་ཞིག་ཏུ་བཞུགས་ནས་ཚད་མ་རྣམ་ངེས་ཚར་
སྟོང་ཕྲག་ཅིག་སྐྱོར་བས་མཛེ་ནད་གཞི་མེད་དུ་དྭངས་པ་དེ་རེད། ཁོང་གིས་ཚད་མ་རྣམ་
ངེས་ལ་བརྟེན་ནས་མཛེ་ནད་སྦྱངས་པ་ནི་གླིང་འདིའི་སྐྱེས་པོ་དག་ཧ་མི་ལས་ཀ་མེད་རེད།
ཁོང་ནི་སྐུ་བསྙུང་ན་ཡང་སློབ་གཉེར་མི་གཏོང་བའི་སྐྱེས་བུ་ཆེན་པོ་ཞིག་སྟེ་འདི་ལས་ང་
ཚོས་རིག་པ་ནངས་པར་འཆི་ཡང་བསླབ་ཅེས་པའི་དཔེ་གསོན་པོ་ཞིག་བསྟན་པ་མ་ཡིན་
ནམ། འདི་ལྟ་བུའི་སྐྱེས་བུ་ཆེན་པོ་ཞིག་བྱུང་བས་ད་གཟོད་སྣར་ཐང་དགོན་པ་འདི་འཛམ་
གླིང་འདིར་སྙན་པ་རྒྱས་པ་རེད།
བདག་མཇལ་འདོད་པ་ནི་པར་ཁང་ཡིན་ཏེ། ཁང་བ་ཆུང་ངུ་ཞིག་ཏུ་ཤིང་དཔར་
སྐོར་ཞིག་བཞུགས་ཡོད་པ་དེ་པར་ཁང་ཡིན་ཟེར། སྔོན་གྱི་པར་ཁང་ཆེན་མོ་འདི་ལྟ་བུ་ཞིག་
ཏུ་གྱུར་པ་ཡིན་ནམ་སྙམ་ནས་དབང་མེད་དུ་སྐྱོ་བ་ཞིག་ཀྱང་སྐྱེས་བྱུང་། ད་ལྟ་པར་ཁང་
འདིར་བཀའ་བསྟན་དང་རྗེ་ཡབ་སྲས་ཀྱི་ཤིང་པར་བཞུགས་ཡོད་ཟེར། འོན་ཀྱང་གཞན་
གྱིས་ངག་ལས་ཐོས་པ་ལྟར་ན་ཤིང་པར་ཁ་ཐོར་བརྒྱད་སྟོང་ཙམ་ཡོད་ཟེར།
1312 ལོ་ནས་སོག་པོ་གོང་མ་ཅི་ཙུང་ཨ་ཡུམ་པར་པ་ཏ་བུ་ཡན་ཐུས （1་ལོ་
དགུའི་རིང་སྲིད་སྐྱོང་སྐབས་སྣར་ཐང་དགེ་བཤེས་འཇམ་དགག་པ་བླ་མར་གདན་དྲངས།
ཁོང་གིས་རང་ཉིད་ཀྱི་བླ་མ་བཅོམ་ལྡན་རིག་པའི་རལ་གྲི་ལ་རྒྱ་ནག་གི་སྣག་ཚ་སྒམ་གང་
202



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དང༌། ཤོག་བུ། སྨྱུ་གུ། སྨྱུག་གྲི་ལ་སོགས་མང་བོ་བསྐུར་བས། བཅོམ་ལྡན་རིག་རལ་དང་།
དབུས་པ་བློ་གསལ་བྱང་ཆུབ་ཡེ་ཤེས། ལོ་ཙཱ་བ་བསོད་ནམས་འོད་ཟེར། རྒྱང་རོ་བྱང་ཆུབ་
འབུམ་རྣམས་ཀྱིས་སྐབས་དེར་དབུས་གཙང་མངའ་རིས་བཅས་སུ་བཞུགས་པའི་བཀའ་
བསྟན་འགྱུར་གྱི་མ་དཔེ་རྙེད་དོ་ཅོག་ཕྱོགས་གཅིག་ཏུ་བསྡུས་ཏེ་ཞུ་དག་དང་བཅས་གུང་
བསྒྲིགས། ཆ་ཚང་ཞིག་བཞེངས་དེ་ལ་སྣར་ཐང་པར་རྙིང་དུ་གྲགས།
ལ་ལས་དུས་རབས་བཅུ་བཞི་བར་འཇམ་དགག་གིས་བརྐོས་ཤིང་སྣར་ཐང་གི་
གཙུག་ལག་ཁང་དུ་བཞུགས་སུ་གསོལ་བ་དེ་ཡིན་ཞིང་སྣར་ཐང་ལ་པར་རྙིང་ཞིག་ཀྱང་
ཡོད་པར་འདོད་མོད། དེ་ལ་ད་དུང་དཔྱད་དགོས་པ་ཞིག་ཡིན།
ཡོངས་གྲགས་ལ་ཤིང་པར་གྱི་དབུ་ནི་ནན་ཅིན་དཔར་མར་འབོད་པའི་བཀའ་
འགྱུར་བཞེངས་པ་ནས་དབུ་ཚུགས་པར་བཞེད་དེ། རྗེ་ཙོང་ཁ་བའི་དངོས་སློབ་བྱམས་
ཆེན་ཆོས་རྗེ་ཤཱཀྱ་ཡེ་ཤེས་རྗེ་རིན་པོ་ཆེའི་སྐུ་ཚབ་ཏུ་ཆིབས་ཀྱི་ཁ་ལོ་རྒྱ་ནག་ཏུ་ཕེབས། གོང་
མའི་ནང་བློན་ཉུག་རུམ་པ་ཧོ་ཤིན| 44 སོགས་ཀྱིས་བོད་ནས་གདན་དྲངས་འོངས་པའི་
བཀའ་བསྟན་ཁུངས་བཙན་པ་ཞིག་ཕྱི་མོར་བཅོལ་ཏེ་པར་དུ་བསྒྲུབས་པའི་བཀའ་འགྱུར་
ནི་པར་བརྐོས་ཀྱི་ཐོག་མ་དང་། བཀའ་འགྱུར་དཔར་ཕུད མཚལ་དཔར དང་བོ་རི་བོ་རྩེ་
ལྔར་བཞུགས་སུ་གསོལ་བ་དང་བསྟུན། རྗེ་ཙོང་ཁ་བ་དང་ཀརྨ་བ་ལ་ཚར་རེ་སྐྱེས་སུ་ཕུལ།
རྗེ་ལ་བསྩལ་བ་དེ་ད་ལྟར་ཡང་སེ་ར་ཐེག་ཆེན་གླིང་སྔགས་པ་གྲྭ་ཚང་གི་བཀའ་འགྱུར་ལྷ་
ཁང་དུ་བཞུགས་ཡོད་ཟེར། དུས་མཚུངས་སུ་ད་དུང་བསྟན་འགྱུར་ཡང་པོད་ཁ་ཤས་
བཞེངས་སྐད་ཀྱང་མཆིས།
དེ་ནས་བཟུང་སྟེ་ཡུལ་གྲུ་གཞན་དུའང་གླེགས་བམ་མང་ཆེ་བ་པར་སྐྲུན་གྱི་རིག་པ་
ལ་བརྟེན་ཐུབ་པ་བྱུང་ངོ་། ། 《བོད་ཀྱི་ལོ་རྒྱུས་བསྡུས་དོན (it ; , : ཞེས་པར། སྤྱི་ལོའི་
དུས་རབས་བཅུ་གསུམ་པར་ཚལ་བ་ཀིརྟི་མགོན་པོ་རྒྱ་ནག་ཏུ་ལན་བདུན་ཕེབས། རྒྱ་ནག་
གི་པར་རྐོའི་རིག་པ་བོད་ལ་སྤེལ་ཞེས་པ་ལ་བརྟགས་ནའང་བོད་ལ་པར་སྐྲུན་གྱི་རིག་པ་
དར་ཁྱབ་ཚེ་དུས་ནི་དུས་རབས་བཅུ་བཞི་བའི་མཇུག་ནས་བཅོ་ལྔ་བའི་འགོ་ཙམ་ཡིན་
ངེས། དུས་རབས་བཅོ་ལྔ་བའི་ཕྱེད་སྔ་མ་ཙམ་ན་ཕག་གྲུ་སྡེ་སྲིད་ཁྲི་རབས་ལྔ་བ་གྲགས་པ་
་བ
203



ཤེས་རབ་ཀྱི་ཚོམས།
རྒྱལ་མཚན་གྱིས་མཐུན་རྐྱེན་སྦྱར་བ་དང་བསྐུལ་ཏེ་ས་སྐྱ་གོང་མའི་གསུང་འབུམ་རྣམས་
ཐོག་མར་ཤིང་པར་དུ་བརྐོས། དེའི་རྗེས་སུ་སྣེའུ་རྫོང་དཔོན་ནམ་མཁའ་བཟང་བོས་
མཐུན་རྐྱེན་བསྒྲུབས་ཏེ་རྗེ་ཙོང་ཁ་བའི་གསུང་འབུམ་ཆ་ཚང་ཤིང་པར་དུ་བརྐོས་པར་
གགས།
3/ 12
སྣར་ཐང་པར་ཁང་འདི་དངོས་སུ་དབུ་བརྙེས་པ་ནི་རྒྱལ་བ་ཚངས་དབྱངས་རྒྱ་
མཚོའི་སྐབས་སུ་ཡིན་ཏེ་ཁོང་གིས་བསྐུལ་ཏེ་བཀའ་འགྱུར་ལས་ཤེར་ཕྱོགས་པོ་ཏི་ཉི་ཤུ་རྩ་
རྒྱུད་ཤིང་པར་དུ་བརྐོས་མོད། འགྲོ་གྲོན་ཆེ་ཞིང་ལས་མེ་དུབ་བ་སོགས་ཀྱིས་ལོ་ངོ་བདུན་
འགོར་ཞིང་དེ་ནས་འཕྲོ་ཅན་དུ་ལུས། 1732 ལོར་ཕོ་ལྷ་བསོད་ནམས་སྟོབས་རྒྱལ་གྱིས་སྦྱིན་
བདག་མཛད་དེ་བོད་ཀྱི་པར་རྐོན་དག་བསྡུས་ནས་སློབ་མར་ཁྲིད་པ་སོགས་བྱས་ཏེ་པར་
ཀོན་སྟོང་ཕྲག་ཤེལ་དཀར་རྫོང་གི་འདབས་ཀྱི་པར་ཁང་གི་ལས་གྲྭར་བསྡུས་ཏེ་བཀའ་
འགྱུར་པོད (༥) དང་བསྟན་འགྱུར་པོད་ 20) ཤིང་པར་དུ་བརྐོས་ཤིང་། མཛད་བརྒྱ་དཔག་
བསམ་འཁྲི་ཤིང་དང་། རྗེ་ཙོང་ཁ་བའི་རྣམ་ཐར་སོགས་ཀྱི་ཐང་ཀའི་པར་ཤིང་། ད་དུང་རྩ་
ཆེའི་དཔེ་ཆ་བྲིས་མ་མང་བོ་སོགས་བཞུགས་སུ་གསོལ་ཡོད། དེ་དག་གི་པར་ཕུད་རྣམས་
སྣར་ཐང་དགོན་དུ་ཕུལ་བས་དེ་ནས་བཟུང་སྣར་ཐང་པར་ཁང་ཆེན་མོ་ཞེས་ཡོངས་སུ་
གྲགས་པ་བྱུང་།
དེ་ནས་བཟུང་བོད་དུ་པ ར་ཁང་རིམ་བཞིན་ཚུགས་པས་བོད་ཀྱི་རིག་གནས་དང་
ཆབ་སྲིད་དཔལ་འབྱོར་བཅས་ཕྱོགས་གང་ཐད་ལ་དགེ་མཚན་མི་དམན་པ་ཞིག་བཏོན་
ཡོད་པ་རེད། ཕངས་པ་ཞིག་ལ་རིན་ཐང་བྲལ་ངའི་པར་ཤིང་དེ་དག་རྫོང་དང་རུ་ཁབ་
འགའི་མཛོད་ཁང་གཞུང་ཁང་གི་པང་གཅལ་དུ་བཀོལ་པ་དང་། མང་ཆེ་བ་དམག་མི་དང་
གྲོང་མིས་བུད་ཤིང་དུ་བྱས་ནས་བསྲེགས་པས་པར་ཁང་ཆེན་མོ་འདི་ས་ཕུང་ཆེན་མོ་ཞིག་
དུ་བཏིང་བྱུང་།
ལོ་རྒྱུས་སྤྲོ་ཞིང་སྐྱོ་བ་ཞིག་ཡིན་ལ་བླུན་པོ་དག་གིས་ཁ་ལོ་བསྒྱུར་བའི་ལོ་རྒྱུས་དེས་
མི་རྣམས་ལ་སྐྱོ་གདུང་གི་ཕྱིར་དྲན་འབའ་ཞིག་སྟེར་བར་བྱེད་དོ། །མཚམས་འདིར་གླེང་མི་
སྤྲོ་བའི་སྐྱོ་གར་འདིས་ཀུན་གྱི་སྙིང་ལ་ཁབ་ཀྱིས་གཙགས་པ་བཞིན་ན་ཟུག་ཅིག་བསླངས་
བློ་
204



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བྱུང་ངོ་། །
དགོན་འདི་དང་འབྲལ་ཁར་ངའི་སེམས་ལ་སྔོན་ཆད་སྐྱེས་བུ་དམ་པ་དག་གིས་
གནས་འདིར་ཐབས་སྣ་ཚོགས་ཀྱིས་སློབ་གཉེར་བཙུགས་པའི་གཏམ་རྒྱུད་དེ་དྲན་བྱུང་།
མཆིམས་ཆེན་མོས་སྐྱེལ་ནག་གྲགས་སེང་ལ་ལྐོག་ཏུ་མཚན་ཉིད་འཛུགས་དགོས་པའི་ཞལ་
བརྡ་མཛད་ནས་སྣར་ཐང་དུ་བཤད་ཉན་བཙུགས་པས། སྐབས་དེར་ཡོད་པའི་བཀའ་
གདམས་པ་རྣམས་དེ་ལ་མ་དགའ་བས་ཆད་པ་གཅོད་དགོས་ཟེར།
དེ་བས་སྐྱེལ་ནག་གྲགས་སེང་གིས་འཆིམས་ཆེན་མོ་ལ་འདིར་བཤད་པ་རང་མི་
ཚུགས་པ་འདྲ་ཞུས་པས། ཁོང་གིས་སྐྱོན་མེད། ངས་ཇ་མང་དུ་སྟེར། ཁྱོད་ཀྱིས་ཆད་པའི་ཇ་
ལན་གསུམ་སྐོལ་ལ། མང་ཇ་གསུམ་པའི་སྟེང་དུ་ཆད་པ་ཕུལ་ཡོད་པས་ད་བགྲོ་གླེང་བྱེད་
ཟེར་བ་གྱིས་ལ་བགྲོ་གླེང་གྱིས་ཞེས་ལྐོག་ཏུ་གདམས་ཤིང་། དེ་ལྟར་བྱས་ཏེ་བཤད་གྲྭ་ལེགས་
པར་ཚུགས་པས་སྐྱི་སྟོན་གྲགས་འབུམ་དང་། ཆུ་མིག་པ་སེང་གེ་དཔལ་ལ་སོགས་པ་མཁས་
པ་མང་དུ་ཐོན། སྣར་ཐང་དགོན་འདི་དེ་ལྟར་མཁས་པའི་འབྱུང་གནས་སུ་གྱུར།
ཇོ་བོའི་ལུང་བསྟན་ཡོད་རུང་རྗེས་རབས་པས་ཐབས་དང་ཤེས་རབ་ཀྱིས་འབད་
པ་མ་བྱས་ན་འཁྲུལ་བ་མེད་པའི་ལུང་བསྟན་དེ་ནམ་ཞིག་ཏུ་མངོན་དུ་འགྱུར་བ་དུས་ཚོད་
ཇེ་རིང་དུ་འགྲོ་བ་ཡང་སྨོས་མ་དགོས་པ་ཞིག་རེད་ཨང་།
རླངས་འཁོར་ལ་བུད་ནས་ཕྱི་མིག་གིས་ལྟ་དུས་མཐོང་ལམ་དུ་མངོན་པ་ནི་ཞིག་
རལ་དུ་གྱུར་པའི་མཐོ་ལ་ཞེང་ཆེ་བའི་ལྕགས་རི་དེས་བདག་ལ་བལྟས་ཡོད་པའི་སྣང་བ་
བྱུང་ལ། ངའི་མིག་ལམ་དུ་ལྕགས་རི་ཞིག་རལ་དེས་ད་དུང་ལོ་རྒྱུས་ཤིག་སྟོན་འདོད་ནས་ཨུ་
ཚུགས་ཀྱིས་འགྱིང་ཡོད་པ་འདྲ། ངའི་སྣང་བ་ཞིག་ལ་ཞིག་རལ་དུ་གྱུར་པའི་ལྕགས་རི་དེ་གྲུ་
ག་རེ་རེ་ངའི་ཡིད་ལ་ཟུག་པའི་སྐྱོ་གདུང་རེ་ཡིན་པ་འདྲ་བྱུང་།
205



ཤེས་རབ་ཀྱི་ཚོམས།
དགེ་སློང་ཞིག་གིས་བཙུགས་པའི་རྒྱལ་ཁབ།
—ས་སྐྱ་རྫོང་
ས་སྐྱ་རྫོང་ནི་བོད་སིལ་བུར་ཐོར་བའི་སྐབས་ཧོར་རྒྱལ་བོ་ལ་བརྟེན་ནས་ཐོག་མར་
སྲིད་དབང་བཙུགས་པའི་རྒྱལ་ས་རེད། ཨ་མདོ་བ་མང་ཆེ་བ་ཞིག་གིས་ས་སྐྱའི་སྲིད་དབང་
གིས་བོད་ལ་བཞག་པའི་བྱས་རྗེས་གང་ཡང་མི་ཤེས་མོད། ཀུན་ཀྱང་འགྲོ་དགོས་ཤིང་ངེས་
པར་མཇལ་དགོས་པའི་གནས་ཤིག་ཏུ་བསམ་བཞིན་ཡོད། ཁོ་ཚོའི་སེམས་ན་ཡོད་པ་ནི་
མེས་པོ་གོང་མས་གནའ་གཏམ་ལས་གསལ་ལ་མི་གསལ་བར་ངེས་པའི་ས་སྐྱ་གོང་མའི་ས་
ཆ་ཡིན་པ་དེ་རེད།
གནས་འདི་དེ་འདྲ་གལ་ཆེན་པོ་ཞིག་ཡིན་པའི་རྒྱུ་མཚན་ཅི་རེད། ངས་བལྟས་ན་དེ་
ནི་བོད་ཀྱི་དགེ་སློང་གཉིས་ལ་འབྲེལ་ཡོད་དེ། གཅིག་གིས་བོད་མི་དམངས་ཧོར་དམག་གི་
གདུག་རྩུབ་ལས་བསྐྱབས་པ་དང་གཅིག་གིས་ཧོར་གྱི་སྟོབས་ལས་བོད་ཆོལ་ཁ་གསུམ་
གཅིག་གྱུར་བྱས་ཏེ་རྒྱལ་ཁབ་ཅིག་བཙུགས་པ་དེ་རེད།
བདག་སྡོད་པའི་རླངས་འཁོར་མདུན་དུ་རྒྱུགས་ཀྱིན་ཡོད་ཅིང་། ངའི་སེམས་པ་
རྒྱུགས་ཀྱིན་པའི་རླངས་འཁོར་གྱི་མདུན་དུ་ཤོར་ནས་ས་སྐྱར་སླེབས་ནས་སྔོན་གྱི་གཏམ་
རྒྱུད་དག་གི་རྐང་རྗེས་འཚོལ་བཞིན་འདུག
ཇོ་བོ་རྗེ་དཔལ་ལྡན་ཨ་ཏི་ཤ་འབྲོམ་སྟོན་པས་སྤྱན་དྲངས་པ་ལྟར་དབུས་སུ་ཕེབས་
སྐབས་འབྲོང་ངུར་ལ་རྩེ་ནས་དབོན་པོ་རི་གཟིགས་པས། དེའི་ངོས་ལ་འབྲོང་ཆེན་པོ་
ངགཉིས་རྩྭ་བཟའ་བཞིན་ཡོད་པས་སྐུ་འཁོར་རྣམས་ལ། མ་འོངས་པར་མ་ཧཱ་ཀ་ལ་གཉིས་
དེ ར་འཕྲིན་ལས་མཛད་པའི་ལྟས་སུ་འདུག དེ་ནི་ས་སྐྱའི་ཆོས་སྐྱོང་གུར་ཞལ་རྣམ་གཉིས་
ཡིན་ཞེས་གསུངས། དེ་ནས་བཟུང་ཆོས་སྐྱོང་རྣམ་གཉིས་ཀྱིས་འཕྲིན་ལས་མཛད་པ་ཡིན་
ནམ་འབྲོག་གིས་བཟུང་བའི་ས་འདིར་སྐྱེས་ཆེན་དམ་པ་དག་གིས་བཟུང་ཞིང་། དབེན་
སྟོང་རི་དྭགས་ཀྱི་ས་འདིར་ས་སྐྱ་གོང་མས་བོད་ཁམས་གཅིག་གྱུར་བྱས་པའི་གནས་སུ་
2C6



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བསྒྱུར།
འབྲོམ་སྟོན་པ་དེ་ནས་ཕྱག་འཚལ་སྒང་ཞེས་པའི་ས་ཆར་ཕེབས་སྐབས་ཆིབས་པ་
ལས་བབས་གནང་ནས་སྐུ་འཁོར་རྣམས་ལ་མཆོད་པ་གཤོམས་གསུངས་ནས་དབོན་པོ་
རིའི་ས་དཀར་ལོགས་ལ་ཕྱག་མཆོད་རྒྱས་པར་མཛད་པ་ལ་སྐུ་འཁོར་རྣམས་ཀྱིས་དེ་ལྟར་
མཛད་པ་ཅི་ཡིན་ཞེས་ཞུས་པར། ཁྱེད་རྣམས་ཀྱིས་མ་མཐོང་བ་ཡིན་ནམ། ས་དཀར་བོ་ཕ་
ཀིའི་ལོགས་ལ་དྷཱི ་ཡིག་བདུན་དང༌། ཧྲི ་ཡིག་གཅིག ཧཱུྃ་ཡིག་གཅིག་བཅས་བདུན་
འདུག་པ་ལ་ཕྱག་མཆོད་བྱས་པ་ཡིན་གསུངས། དེ་ཅི་ཡིན་ཞུས་པར། མ་འོངས་པའི་དུས་
སུ་འཇམ་དབྱངས་ཀྱི་སྤྲུལ་བ་བདུན། སྤྱན་རས་གཟིགས་ཀྱི་སྤྲུལ་བ་གཅིག ཕྱག་ན་རྡོ་རྗེའི་
སྤྲུལ་བ་གཅིག་བཅས་ཐོག་མར་བྱོན་ཏེ་དེ་ནས་རིམ་བཞིན་རིགས་གསུམ་མགོན་པོའི་སྤྲུལ་
བ་རྒྱུན་ཅི
་མི་ཆད་པར་བྱོན་ནས་འགྲོ་བའི་དོན་མཛད་པར་འདུག་ཅེས་གསུངས།
འབྲོམ་སྟོན་པས་ཐོགས་པ་མེད་པའི་མངོན་མཁྱེན་ཞིག་གིས་གཟིགས་པ་ཡིན་ནམ་
ཡང་ན་འཁོན་དཀོན་མཆོག་རྒྱལ་བོས་ཁོང་གིས་ལུང་བསྟན་དེ་བསྒྲུབས་པ་གང་ཡིན་མི་
ཤེས་མོད། ཁོང་གིས་ས་སྐྱ་གོག་པོར་གྲགས་པའི་བྲ་བོ་ལུང་པར་དགོན་ཆུང་ཞིག་བཏབ་སྟེ་
བཞུགས་དུས་དཔོན་སློབ་རྣམས་སྐྱོ་བསང་ལ་བྱོན་ཏེ་རི་ཁ་ནས་གཟིགས་པས། དབོན་པོ་
རི་དེ་གླང་བོ་ཆེ་ཉལ་འདྲའི་མཁལ་ཁུང་གཡས་ཀྱི་ཐད་ན་ས་དཀར་ཞིང་སྣུམ་པ། ཆུ་བོ་
གཡས་སུ་འབབ་པ་ལ་སོགས་པའི་བཀྲ་ཤིས་དང་དགེ་མཚན་དུ་མ་དང་ལྡན་པར་གཟིགས།
སའི་བདག་པོར་རིན་བཅལ་ནས་དབོན་པོ་རིའི་རྩེར་དཔལ་ས་སྐྱའི་གཙུག་ལག་ཁང་ཆེན་
པོ་རྟེན་དང་བརྟེན་པར་བཅས་པ་གསར་བཞེངས་མཛད།
དེ་ནས་བཟུང་འབྲོང་ལས་ཀྱང་སྟོབས་ཆེ་བའི་མཁས་པ་དང་དཔོན་པོ་གང་མང་
ཞིག་གནས་དེར་འཁྲུངས། བོད་ཁམས་མི་མཐུན་སིལ་བུར་གནས་པའི་དུས་བོད་ཀྱི་ས་
འདིར་ང་ཆེ་ང་བཙན་གྱི་དཔོན་པོ་མང་མོད། དོན་དངོས་སུ་གཞན་ལ་ཐུག་དུས་བཙན་པོ་
གཅིག་ཀྱང་མེད། ལྷག་པར་བོད་བཙན་པོའི་ཚུགས་ཀ་དང་ལྡན་པ་ཞིག་ཀྱང་གཏན་ནས་
མི་འདུག
སྐབས་དེར་ས་སྐྱ་བ་འདིར་དགེ་སློང་ཞིག་བྱུང་བ་དེ་ནི་ད་ལྟ་འཛམ་གླིང་ལ་གྲགས་
པའི་ས་སྐྱ་པཎ་ཆེན་རེད། ཁོང་ནི་བོད་ཀྱི་པཎྜིཏའི་སྔ་མ་ཡིན་ལ། བོད་ཀྱི་ཆབ་སྲིད་དང་
རིག་བ་ནས། ཆོས་ལུགས་བཅས་ཀུན་ལའང་བྱས་རྗེས་ཆེ་བའི་མི་རླབས་ཆེན་ཞིག་རེད།
207



1227
ཤེས་རབ་ཀྱི་ཚོམས།
སྐབས་དེར་ཇིན་གུར་རྒྱལ་བོས་ཨེ་ཤ་ཡའི་གླིང་འདིར་དྲུག་པོས་ཆམ་ལ་ཕབ་
1199 ལོར་ཇིན་གུར་རྒྱལ་བོའི་དམག་བོད་ཀྱི་ས་མཚམས་སུ་སླེབས། ས་མཚམས་ཀྱི་དགོན་
སྡེ་ཁག་གིས་ཧོར་གྱི་དམག་དཔོན་དག་ལ་རྒྱུ་ནོར་ཕོན་ཆེན་པོ་བྱིན་ཏེ་ཧོར་དམག་བོད་ལ་
ཡོང་བ་འགོག་ཆེད་དཔྱ་དང་ཁྲལ་བསྐུར་ཞེས་འཕྲིན་བསྐུར། 1207 ལོར་ཧོར་གྱིས་དམག་
དཔུང་བོད་དུ་བཏང་བ་ལས་ཀུན་གྱིས་འཐབ་པར་མ་ནུས་པར་མགོ་བཏགས་ནས་ཐབས་
སྣ་ཚོགས་ཀྱིས་ཧོར་དམག་བོད་དུ་ཡོང་བ་རེ་ཞིག་འགོག་པར་བྱས།
ལོར་ཇིན་གུར་རྒྱལ་བོ་སྐུ་བ། ཤེགས་པས་བོད་རྣམས་ཀྱིས་འཇིགས་སུ་རུང་བའི་
གཤེད་མ་དེ་གཏན་དུ་ཡལ་བར་བསམ་ནས་འདབ་ནོར་མ་འཇལ། ཡིན་ན་ཡང་། དེའི་
རྗེས་ན་ད་དུང་དེའི་འདྲ་བའི་གཤེད་མ་ཆེན་པོ་ཞིག་ཡོད་པ་བོད་རྣམས་ཀྱིས་ག་ལ་ཤེས།
24) གོ་ཏན་རྒྱལ་བོས་དོར་རྟ་ནག་པོའི་དཔུང་མངགས་ནས་མཁར་བཙན་པོ་ས་
རུ་བསྒྱེལ་ཅིང་རྭ་སྒྲེང་སོགས་མེར་བསྲེགས། བོད་པལ་ཆེར་གྱིས་མགོ་བཏགས། སྐབས་
དེར་ཧོར་གོ་དན་རྒྱལ་བོས་བོད་དུ་སྐྱེས་ཆེན་དམ་པ་དང་མཁས་པ་སུ་ཡིན་པ་རྩད་གཅོད་
བྱས་ ཁོས་ས་པཎ་འདྲ་བ་བོད་ན་མེད་པ་ཤེས་པས་ཁྱོད་ངེས་པར་ཧོར་ཡུལ་ལ་ཡོང་དགོས།
མི་ཡོང་ན་བོད་ཐམས་ཅད་རྩ་མེད་དུ་གཏོང་ངེས་པའི་འཕྲིན་བཙན་པོ་བསྐུར་བས་ས་སྐྱ་
པ ཎྜིཏ་ཀུན་དགའ་རྒྱལ་མཚན་རང་གི་སྲོག་ཀྱང་བློས་བཏང་ནས་བོད་མི་རིགས་ཀྱི་ཆེད་དུ་
ཆེན་པོ་འི་ཧོར་གྱི་རྒྱལ་ཁབ་ཏུ་ཕེབས། ཆུ་གླང་ལ་བོད་དུ་དམག་བཏང་ནས་བོད་ཀྱི་རྒྱལ་
ཁམས་གོང་བུ་གཅིག་ཏུ་བསྒྱུར།
ས་སྐྱ་པཎ་ཆེན་ཧོར་ཡུལ་དུ་སླེབས་དུས་གོ་དན་རྒྱལ་བོའི་བསམ་ཡས་ལས་འདས་
ང་ཞིག་ལ་དྲག་ཤུགས་ཀྱིས་བོད་ནས་བཙན་གྱིས་བོས་པའི་དགེ་སློང་འདིས་རང་གི་བསམ་
བློ་དབང་དུ་བསྒྱུར་བྱུང་། ཉམ་ཆུང་བའི་བོད་ཀྱི་རིག་གནས་འདི་བཙན་པོའི་སྟོབས་
ཤུགས་འདིས་ཀྱང་ཕམ་པར་བཟོ་མ་ཐུབ་ཏེ། དེ་བཞིན་ཉམ་ཆུང་བའི་མི་རིགས་འདིའི་
རིག་གནས་ཀྱིས་སྟོབས་དང་ལྡན་པའི་མི་རིགས་མང་བོ་ཞིག་དབང་དུ་བསྒྱུར་བ་འ དེ་ལ་
དེ་བས་ཀྱང་ཡ་མཚན་བྱུང་།
སྔ་ཕྱིར་ས་པཎ་དང་གོ་དན་གཉིས་འདས་ཤིང༌། 1253 ལོར་སེ་ཆེན་ཁྲིར་འཁོད་འགྲོ་
མགོན་བླ་མར་བཀུར་ཏེ་སྐབས་དེར་ས་པཎ་གྱིས་ཆེད་དུ་བསྐྱངས་པའི་འགྲོ་མགོན་འཔགས་
པ་དགུང་ལོ 1） ལ་སླེབས། ལོ་ཆུང་ཡང་བསམ་བློ་རྒྱས་པའི་ན་གཞོན་འདེས་བོད་ཀྱི་ཆེད་དུ་
208



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དོན་མང་བོ་ཞིག་བསྒྲུབས། འགྲོ་མགོན་འཕགས་པས་བོད་ཀྱིས་དམག་ཁྲལ་སོགས་ཁས་མ་
བླངས་པས་ཕྱིར་ཡུལ་དུ་འགྲོ་རྩིས་བྱས། བཙུན་མོ་ཆའུས་བར་འདུམ་བྱས་ཏེ་ཁོང་དང་སེ་
ཆེན་རྒྱལ་བོ་གཉིས་ཀྱིས་བོད་ཀྱི་དམག་ཁྲལ་མི་འཇལ་བ་དང་། བླ་མ་གུང་དུ་བཞུགས་རྒྱུ།
བོད་དོན་ལ་བླ་མས་ཅི་གསུང་རྒྱལ་བོས་དང་ལེན་བྱ་རྒྱུ། བླ་མ་ལ་མ་ཞུས་པར་རྒྱལ་བོས་རང་
མཚམས་ཀྱིས་མི་མཛད་པ། ཧོར་གྱི་དོན་ལ་བླ་མས་ཞལ་འཇུག་མི་མཛད་པ་བཅས་དོན་ཚན་
ལྔ་ལ་གྲོས་ཆིངས་མཛད། ཁོང་གིས་ས་སྐྱ་པཎ་ཆེན་གྱིས་སོག་ཡིག་མཛད་པ་དེའི་རྒྱུན་
བསྐྱངས་ཏེ་འགྲོ་མགོན་འཕགས་པའི་ཧོར་ཡིག་ཅེས་གྲགས་པ་དེ་མཛད།
ཁོང་གིས་ཀྱེ་རྡོ་རྗེའི་དབང་ལན་གསུམ་བསྐུར་ནས་དབང་ཡོན་དང་བོར་ཁྲི་སྐོར་
བཅུ་གསུམ་ཕུལ། དབང་ཡོན་གཉིས་པར་ཆོལ་ཁ་གསུམ་པོ་ཕུལ། དབང་ཡོན་གསུམ་པ་ལ་
རྒྱུའི་མི་ཡུར་ཆེན་པོ་ཕུལ། དེ་བས་བཟུང་བོད་ཆོལ་ཁ་གསུམ་གཅིག་གྱུར་བྱས་ཏེ་ས་སྐྱ་བའི་
དབང་དུ་བསྒྱུར། འགྲོ་མགོན་འཕགས་པས་ཆོས་ཕྱོགས་བཟུང་ཏེ་སྲིད་སྐྱོང་བའི་དཔོན་
ཚེན་ལོགས་སུ་བསྐོས་ནས་ཕག་གྲུ་བའི་རྒྱལ་རབས་བར་དུ་དཔོན་རབས་ཉེར་གཉིས་བྱུང་།
ས་སྐྱ་པཎ་ཆེན་ཆེན་པོ་ཧོར་གྱི་རྒྱལ་ཁབ་ལ་འགྲོ་དུས་བྱིས་པ་གཉིས་ཁྲིད་ནས་སོང་།
བྱིས་པ་དེ་གཉིས་ནི་ཁོང་གིས་རེ་བའི་ཆོས་དང་འཇིག་རྟེན་གཉིས་རེད། ཕྱག་ནས་སོག་མོ་
ཞིག་ཁབ་ཏུ་བཞེས་ན་ཡང་བོད་ཆོལ་ཁ་གསུམ་ལག་ཏུ་མ་ཡོང་། ཡིན་ན་ཡང་། ཆུང་དུས་ནས་
འཇིག་རྟེན་བློས་བཏང་བའི་འགྲོ་མགོན་འཕགས་པས་
་འཕགས་པས་བོད་ཆོལ་ཁ་གསུམ་གཅིག་གྱུར་བྱས་
པའི་སྲིད་གཞུང་ཞིག་འཁྱེར་ནས་བོད་དུ་སླེབས་བྱུང་། ཇི་འདྲའི་ངོ་མཚར་བ་ཞིག་རེད་ཨང་།
འདི་ལྟར་དགེ་སློང་ཞིག་གིས་རྒྱལ་ཁབ་ཅིག་བཙུགས་བྱུང་
། འདི་ནི་མཁས་དབང་
དུང་དཀར་གྱིས་གསུངས་པ་ལྟར། ཆོས་སྲིད་ཟུང་འབྲེལ་གྱི་ཆབ་སྲིད་ཀྱི་ཞྭ་མོ་དེས་སྒྲིབ་མི་
ཐུབ་པ་ཞིག་སྟེ། བོད་མི་རིགས་གཡང་ལ་འཕེན་པར་བྱེད་པའི་མ་ཉེས་ཁ་གཡོགས་དེ་མ་ཡིན་
པར་བློ་གྲོས་ཀྱི་རྒྱལ་ཁ་ཞིག་ཡིན་པས་ང་ཚོས་རྣམ་པར་རྒྱལ་བའི་མཚན་མར་འཛིན་དགོས་
པ་ལས། བུ་སྙིང་རུལ་གྱིས་ཕ་རྒན་གྱི་ངོ་ལ་མཆིལ་མ་འཕེན་པ་དེ་གཏན་ནས་མི་འོས།
རེད་དེ། འདི་ལ་གདེང་འཇོག་ཅིག་བྱེད་བསམ་དུས་བདག་གིས་ཙོང་ཁ་བའི་ཚིག་
ཅིག་དྲན་བྱུང་། ངོ་མ། མདའ་མདུང་མཚོན་ཆ་མ་བཟུང་བར། །རང་ཉིད་གཅིག་པུས་བྱེ་བའི་
བདུད། །མ་ལུས་ཕམ་མཛད་གཡུལ་གྱི་ལས། །ཁྱོད་ལས་གཞན་པ་སུ་ཡིས་ཤེས། །ཞེས་པ་ཁོ་ན་
རེད་ཨང་
209



ཤེས་རབ་ཀྱི་ཚོམས།
གཏོར་བཤིག་ཐེབས་པའི་བོད་ཀྱི་རིག་གནས་ཀྱི་ལྕགས་རི།
-ས་སྐྱ་དགོན།
གོ་ཐོས་ལ་རྒྱལ་དབང་ལྔ་བས། ས་སྐྱ་བ་བསྟན་པའི་ལྕགས་རི་ཡིན་པས་རྒྱས་
དགོས་ཟེར། ངོ་མ་བསམ་ན་སྐད་ཆ་དེ་གཏན་ནས་འཁྲུལ་མི་འདུག ས་སྐྱ་བ་ནི་བསྟན་
པའི་ལྕགས་རི་ཡིན་པ་མ་ཟད་བོད་ཀྱི་རིག་གནས་ཀྱི་ལྕགས་རི་ཡང་རེད། བདག་ལྕགས་རི་
འདིར་མཇལ་འདོད་པ་ནི་མི་རིགས་ཀྱི་དུང་བ་ཆེ་དྲགས་པས་ཡིན་སྲིད་ལ། བོད་ཀྱི་རིག་
གནས་ལ་ལྷག་བསམ་ཉམས་པ་མེད་པ་ཞིག་ཡོད་པས་ཀྱང་ཡིན་སྲིད།
བོད་ཀྱི་བསྟན་པའི་ལྕགས་རི་འདི་ཡང་མཐར་གཏུགས་ན་དགོན་པ་ཞིག་རེད།
འདི་ལས་མཐོང་བ་ནི་བོད་ཀྱི་དགོན་པ་ནི་རིག་གནས་ཀྱི་ཕ་ས་ཡིན་པས་ནམ་ཞིག་བོད་ཀྱི་
དགོན་ པ་མ་ཉམས་ན་བོད་ཀྱི་རིག་གནས་མི་ཉམས་པ་འདྲ། འོན་ཀྱང་དེ་རིང་མཐོང་བ་ནི་
ས་སྐྱ་དགོན་ཡང་རིག་གསར་སྐབས་རྩ་མེད་དུ་བཏང་ནས་བསྐྱར་བཞེངས་བྱེད་བཞིན་པ་
དེ་ཡིན་ལ། ས་སྐྱའི་གཙུག་ལག་ཁང་ཡང་མཇལ་བ་དང་ལྟ་སྐོར་བའི་མཇལ་སར་གྱུར་པ་
ལས་ནང་གི་ལྕགས་རི་དེ་མཐོང་དཀའ་བ་དེ་རེད། དེ་བས་དབུས་གཙང་དུ་གནས་སྐོར་
བྱེད་དུས་ཕངས་སེམས་རྒྱུན་མར་སྐྱེ་དགོས་བྱུང་།
ས་སྐྱ་དགོན་པ་ནི་སྤྱི་ལོ 1073 ལོར་འཁོན་དཀོན་མཆོག་རྒྱལ་བོས་ཕྱག་བཏབ་
གནང་། ས་སྐྱའི་གདན་ས་ལྷོ་བྱང་གཉིས་སུ་ཕྱེ་བ་ལས། འཁོན་དཀོན་མཆོག་རྒྱལ་བོས་
ཐོག་མར་ཆུ་བྱང་དུ་དབུ་རྩེ་གཙུག་ལག་ཁང་བཏབ། རིམ་བཞིན་རྒྱ་བསྐྱེད་བྱུང་སྟེ་འདུ་
གཙང་ཁང་སྦུག་མར་ས་སྐྱ་གོང་མ་གྲགས་པ་རྒྱལ་མཚན་གྱི་ནང་རྟེན། རྗེ་ས་
ལང་ཀ་ང Stj
འཁོར་ཞེས་ པ་ནི་ཀོ ང་ ་ ས་ ལྷ་པཾ༌ ང ང་ ང་སངས་སྤུན་བ ན་ ་ས་མ་ཚེང་ཅིང་ངེ་ནས་ཀ་ཁ་སྤང་སྐྱེས་ཀྱིས་
སྲིན་པོ་སྐུ རེངས་ཁྲག་མེད་ང ༢ ིང་མ གཡའ་འཁཆ་ ས་འོ༔ མ་ བ་ ཏུ་བཞེས་པ་འདུས་སུ་་་ ཅིག་འབངས་ང་ཡི་ང་ངོ་ང་
འཁོན་ ང་འི་བར་དུ་སྐྱེས་པས་འཁོར་བར་སྐྱེས་ སུ་ གས། དེ་ནས་བཟུང་འཁོན་ཞེས་པའི་རིང་ས་རུ་ས་བྱུང་བ་ཡིན།
21O



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
པཎ་ཀུན་དགའ་རྒྱལ་མཚན་གྱི་ཕྱག་བཟོ་ངོ་མཚར་རྟེན་བཞིའི་ཡ་གྱལ་འཇམ་དབྱངས་
གཟི་འོད་འབར་བ་གཙོ་བོར་གྱུར་པའི་རྟེན་སྐུ་དང་། མཐའ་འཁོར་དུ་ས་ཆེན་གོང་མ་རྣམ་
ལྔའི་གསུང་འབུམ་བཞུགས་པའི་ཀུན་དགའ་ར་བ། འདུ་ཁང་ནང་ས་པཎ་གྱི་བཞུགས་ཁྲི་
དང་སྐུ་བེར་ལ་སོགས་བཞུགས།
ང་ས་སྐྱར་མཇལ་དུ་ཡོང་བ་ཡིན་ནམ་སྐྱོ་བར་ཡོང་བ་ཡིན། ངས་ཀྱང་གསལ་བོ་
ཞིག་མི་ཤེས། ཆོས་ཀྱི་རྗེ་བོ་འདི་དག་གི་སྐུ་འདྲར་མཇལ་དུས་དངོས་ལ་འཕྲད་པ་ཇི་བཞིན་
དགའ་བའི་སྐྱོ་བ་ཞིག་གིས་བཟུང་བྱུང་། གནས་འདི་རུ་ས་པཎ་གྱིས་འཛམ་གླིང་ལ་གྲགས་
པའི་ལུགས་ཀྱི་བསྟན་བཅོས་དེ་བརྩམས་ཤིང་། ད་དུང་ལག་ལེན་ལ་འདེབས་བཞིན་མེད་
པའི་རོལ་མོའི་བསྟན་བཅོས་དེ་ཡང་བརྩམས། ད་དུང་རིག་གནས་བཅུའི་སྲོལ་ཕྱེས་ཤིང་།
ཕྱི་རོལ་པའི་རྩོད་པའི་ཁྱུ་མཆོག་དེ་ཡང་རིགས་པས་ཟིལ་གྱིས་མནན། བོད་ཀྱི་ཐུན་མོང་མ་
ཡིན་པའི་ཁྱད་ཆོས་ལྡན་པའི་ཚད་མ་རིགས་གཏེར་ཀྱང་འདི་ནས་བརྩམས་
བསྐྱར་བཞེངས་བྱས་པའི་ལྷ་ཁང་དེ་དག་ལ་མཇལ་བཞིན་སྔོན་ཆད་འདི་རུ་བཞི་
ཐོག་བླ་བྲང་དང་། རིན་ཆེན་སྒང་བླ་བྲང་། དུས་མཆོད་བླ་བྲང་། ལྷ་ཁང་བླ་བྲང་བཅས་
དང་། དབུ་རྩེའི་ནུབ་ཏུ་རྣམ་རྒྱལ་ལྷ་ཁང་། དེའི་བྱང་དུ་ཤག་ཚང་ཤར་ནུབ། དེ་ནས་
དགའ་ལྡན་ལྷ་ཁང་། གཡུ་ཐོག་ལྷ་ཁང་། དེ་ནས་འགྲོ་མགོན་འཕགས་པའི་འབུམ་ཐང་ལྷ་
ཁང་། བསེ་ཁྲབ་པའི་མགོན་ཁང་། སྨུག་ཆུང་ཞེས་ཤུགས་ལྡན་གྱི་མགོན་ཁང་། ལྷ་མགོན་
བཞུགས་པའི་ལྷ་ཁང་སོགས་ཆུ་བྱང་ཁོ་ནར་ལྷ་ཁང 108ཙམ་ཡོད་པའི་སྐད་ཆ་དེ་དྲན་བྱུང་།
1267 ལོར་འགྲོ་མགོན་ཆོས་འཕགས་ཀྱི་བཀའ་བཞིན་དཔོན་ཆེན་ཤཱཀྱ་བཟང་པོས་
པོད་ཁྲི་སྐོར་བཅུ་གསུམ་བསྐུལ་སྟེ་ཚུ་ལྷོ་རྒྱུད་དུ་ད་ལྟའི་ལྷ་ཁང་ཆེན་མོ་ཞེས་པའི་གཙུག་
ང་དེ་དང་། ལྕགས་རི་ཆེན་མོའི་ཟུར་བཞིར་ལྕོག་སྤེལ་བཅས་པ་ཨུར་ལས་གྲུབ་ལ་ཉེ་
བར་དཔོན་ཆེན་ཤཱཀྱ་བཟང་བོའི་སྐུ་ཚེའི་འཕེན་པ་རྫོགས། དེ་ནས་ནང་གཉེར་བ་རྣམ་
ཀུན་དགའ་བཟང་བོ་དཔོན་ཆེན་ལ་བསྐོས་ཏེ་གཙུག་ལག་ཁང་གི་སྤེན་པད་དང་། ལྕགས་
རི་ཕྱི་ནང་བར་གསུམ། ཟུར་ལྕོག་བརྒྱུད་བཅས་ཀྱི་མཇུག་བསྐྱངས།
ངེ་ནས་དཔོན་ཆེན་ཨང་ལེན་དུས་གཙུག་ལག་ཁང་གི་རྒྱ་མཐོངས་ཀ་རིང་བརྒྱད་
བཙུགས་། ཐེག་ཁང་གི་ལྡེབས་རིས་སུ་འགྲོ་མགོན་གྱི་པ ཀའ་བཞིན་ཡི་དམ་ཁག་གི་དཀྱིལ་
འབད་ ན་
21



ཤེས་རབ་ཀྱི་ཚོམས།
འཁོར 13 བཞེངས། དབོན་པོ་རི་འདབས་ནས་ལྕགས་རི་ཆེན་པོ་ཐོག་ཚད་མ་བསྐོར་ཤུལ་
ད་ལྟའང་མཐོང་རྒྱུ་ཡོད། ལྷ་ཁང་ཆེན་མོར་ཐོག་མར་ཀ་བ 108 ཡོད་པ་ལ 1948 ལོར་གོང་མ་
ཁྲི་ཐོག་སོ་དྲུག་པ་བདག་ཆེན་ངག་དབང་མཐུ་སྟོབས་དབང་ཕྱུག་གིས་བར་བཅད་བསྐྱོན་
ཏེ་འདུ་ཁང་ཆེན་མོ་དང་དངུལ་གདུང་རིག་འཛིན་ལྷ་ཁང་། ཕུར་བ་ལྷ་ཁང་། དཔེ་མཛོད་
ཁང་སོགས་ད་ལྟ་མཇལ་བ་འདི་ལྟར་དཔེར་གནང་མཛད།
ལྷ་ཁང་ཆེན་མོར་ས་པཎ་གྱི་ནང་རྟེན་ཐུབ་དབང་འཛམ་གླིང་གཡས་བཞག་སྐུ་རྒྱུ་
ལི་སེར་ལས་གྲུབ་པ་དང་། དེའི་གཡས་སུ་ཆོས་རྒྱལ་འཕགས་པའི་ནང་རྟེན་ཐུབ་དབང་
དཔལ་འབར་མ། དེའི་གཡོན་ན་ཐེག་ཆེན་ཆོས་ཀྱི་རྒྱལ་བོའི་ནང་རྟེན་སྐུ་རྒྱུ་གསེར་ཟངས་
ལས་གྲུབ་པའི་འཇམ་དབྱངས། དེའི་གཡོན་ན་བླ་མ་བདག་ཉིད་ཆེན་པོའི་ནང་རྟེན་སྐུ་རྒྱུ་
གསེར་ཟ ཟངས་ལས་གྲུབ་པའི་རྡོ་རྗེ་འཆང་། དེའི་གཡོན་ན་དཔལ་ཆེན་ཨང་ལེན་གྱི་ནང་
རྟེན་གསེར་ཟངས་ལས་གྲུབ་པའི་ཐུབ་དབང་རིག་པའི་འབྱུང་གནས་བཅས་ལ་ཁྲི་རྒྱབ་
ཡོལ་བཅས་སྐུ་ཚད་ཐོག་ཁང་དང་མཉམ་པ་སོགས་བླ་ཆེན་གོང་མ་རྣམས་ཀྱི་ཐུགས་དམ་
ནང་རྟེན་ཇི་སྙེད་བཞུགས།
འོན་ཀྱང་ད་ལྟ་མཐོང་རྒྱུ་མེད་པའི་མཁས་པ་ཆེན་པོ་དེ་དག་གི་མཛད་རྗེས་ནི་ང་
ཚོས་ཆེད་དུ་རྗེས་སུ་དྲན་དགོས་པ་ཞིག་རེད་ཨང་། ད་ལྟ་ང་ཚོས་མཐོང་བའི་སྐུ་གསུང་
ཐུགས་རྟེན་འདི་དག་ནི་དེ་དག་གི་མཛད་རྗེས་ཀྱི་ཆ་ཤས་ལས་ཀྱང་ཆ་ཤས་ཤིག་རེད།
གཙུག་ལག་ཁང་གི་ལྷོ་ནུབ་བྱང་བཅས་པར་གསེར་ཆོས་དང་། དངུལ་ཆོས། སྐུ་ཆོས་
བཅས་དཔེ་རྙིང་པོད་ཉིས་ཁྲི་ཙམ་བཞུགས་པ་ནི་ས་སྐྱ་ལྷ་ཁང་ཆེན་མོའི་ཕྱིའི་རྩིག་པ་ཞིག་
ཀྱང་ནང་གི་ཆོས་རྩིག་མི་ཞིག་ཅེས་པའི་བཤད་ཚུལ་ཡོད། ད་དུང་ཤིང་ཏ་ལའི་ལོ་མར་བྲིས་
པའི་དཔེ་ཆ་དང་། པོ་ཏི་ལྕགས་ལུང་མ་ཞེས་སྐྱེས་པ་བདུན་བརྒྱད་ཙམ་གྱིས་བཏེགས་ཐུབ་
ཙམ་གྱི་བརྒྱད་སྟོང་པ། གཞན་ཡང་ཆོས་དུང་དཀར་མོ་རྒྱང་གྲགས་ཞེས་པ་སངས་རྒྱས་
དུང་དཀར་གྱི་སྐྱེ་བ་བཞེས་སྐབས་ཀྱི་ཤུབས་ཡིན་ཞིང་ཀླུའི་རྒྱལ་བོས་དེད་དཔོན་བཟང་བོ་
གྲགས་པར་ཕུལ་ཞིང་། རྗེས་སུ་རྒྱ་གར་རྒྱལ་བོ་དྷརྨ་པཱ་ལས་རྒྱ་ནག་རྒྱལ་བོར་ཕུལ་བར་
གྲོགས།
འདི་དག་མཐོང་དུས་ངོ་མ་གཙུག་ལག་ཁང་ཆེན་པོ་ཞེས་པ་འདི་འདྲ་ཞིག་ལོས་
212



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཡིན་སྙམ་ནས་ངོ་མཚར་བ་ཞིག་བྱུང་སོང་ལ། རི་ལྟར་བརྩིགས་པའི་པོ་ཏི་འདི་དག་མཐོང་
བ་ཙམ་གྱིས་མི་སུ་ཡིན་ཡང་དབང་མེད་དུ་ངོ་མཚར་བ་ཞིག་འབྱུང་ངེས།
སྔོན་ཆད་འདི་གར་དགེ་འདུན་བདུན་བརྒྱས་ཉམས་བཞེས་གནང་སྟེ་བོད་ཀྱི་རིག་
གནས་ལ་བྱས་རྗེས་སར་མི་ཤོང་བ་ཞིག་བཞག ཡིན་ན་ཡང་། བོད་ཀྱི་རིག་གནས་ཀྱི་
ལྕགས་རི་ཆེན་མོ་འདི་ཡང་རིག་གནས་གསར་བརྗེ་ཞེས་པའི་མེ་ལྕེ་དེས་བསྲེགས་སོང་།
དགོན་པ་ཆེན་པོ་དེ་གྱང་ཆག་སྐྱ་ཉིལ་དུ་བཏང་བས་མིའི་སེམས་པ་ཡང་འཁྱག་པས་
བསྡམས་པ་བཞིན་དུ་འགྱུར་འགྲོ་ཨང་།
ད་ལྟ་ཆུ་བྱང་ན་བླ་བྲང་ཤར་དང་། རྣམ་རྒྱལ་ལྷ་ཁང་། གོང་མ་རྣམ་ལྔའི་ཕྱིའི་རྟེན་
མཆོད་རྟེན་དྲུག རིན་ཆེན་སྒང་བཅས་བསྐྱར་བཞེངས་ཞུས་པའི་ནང་སྔོན་གྱི་སྐུ་བརྙན་
རྣམས་ཀྱི་སྐུ་ཚབ་གསར་བཞེངས་གནང་བ་དང་། ལྷ་ཁང་ཆེན་མོར་ཉམས་གསོ་གནང་
བའི་ནང་སྔོན་གྱི་སྐུ་བརྙན་ཕལ་ཆེར་བཞུགས་ཡོད་པ། འགྲོ་མགོན་ཆོས་འཕགས་ཀྱི་བླ་
བྲང་ཡང་གྱང་གོག་སྟེང་བསྐྱར་བཞེངས་གནང་བའི་ནང་རྟེན་གསུམ་གསར་བཞེངས
གནང་བ་མཇལ་རྒྱུ་ཡོད།
འོན་ཀྱང་བདག་བསྐྱར་བཞེངས་བྱས་པའི་གནས་དེ་དག་ལ་འགྲོ་འདོད་མ་བྱུང་།
ངས་གཙུག་ཁང་ཁང་ཆེན་པོའི་ཀླད་ནས་ཕ་རོལ་གྱི་སྐྱོ་གདུང་ལ་བལྟས་ཤིང་། ལྟ་བཞིན་ལྟ་
བཞིན་བདག་ཀྱང་སྐྱོ་གདུང་དེའི་ནང་དུ་ཐིམ་སོང་།
ཞིག་རལ་དུ་སོང་བའི་མཁར་ཤུལ་འདི་དག་ལས་ངས་མེས་པོ་དག་གི་རྣམ་ཤེས་
རྙེད་ཐུབ་བམ། ས་སྐྱའི་གཙུག་ལབ་ཁང་གི་ཀླད་ནས་ས་སྐྱའི་དགོན་པར་ལྟ་བཞིན་བསམ་
གཞིག་མང་བོ་ཞིག་བྱས་ཤིང་། ཞིག་རལ་དུ་གྱུར་པའི་བོད་ཀྱི་རིག་གནས་ཀྱི་ལྕགས་རི་ཆེན་
པོའི་འདི་ཉམས་ཆག་བྱུང་བའི་སྐྱོ་གདུང་ལ་རོལ།
213



ཤེས་རབ་ཀྱི་ཚོམས།
མདའ་འཕངས་ནས་བཏབ་པའི་དགོན་པ།
ཞ་ལུ་དགོན་པ།
ཞ་ལུ་དགོན་ནི་བོད་ཀྱི་དགོན་པ་ལས་སྙན་པའི་གྲགས་པ་ཆེར་གཡོ་བ་ཞིག་རེད།
བདག་དབུས་གཙང་ལ་སོང་ན་ངེས་པར་ཞ་ལུ་ལ་འགྲོ་བ་ནི་བཤོལ་ཐབས་མེད་པ་ཞིག་ཏུ་
བསམ་ཡོད། ཞ་ལུ་དགོན་པ་ནི་གཞིས་ཀ་རྩེ་རྫོང་གི་མངའ་ཁོངས་སུ་ཡོད་ལ། གཞིས་ཀ་རྩེ་
ནས་ཐད་ཀར་ཞ་ལུ་ལ་འགྲོ་བའི་རླངས་འཁོར་ཡོད་ཅིང་གླུ་ཡང་ཆེས་སླ་བ་སྟེ་སྒོར་ལྔ་ཡིན།
རླངས་འཁོར་ལས་འགྲོ་རོགས་ཡོད་ཚད་གཞིས་ཀ་རྩེའི་ཡིན་པ་འདྲ། དེ་ལས་རྒྱ་མོ་
དང་ཁྱད་པར་ཅི་ཡང་མེད་པའི་བུ་མོ་ཞིག་གིས་ང་ལ་གང་གི་ཡིན་པ་སོགས་སྐད་ཆ་དྲིས་
བྱུང་། མོས་རྒྱ་སྐད་ཀྱིས་ང་ལ་ཁོ་མོ་ཡང་བོད་པ་ཡིན་ཞིང་གཞིས་ཀ་རྩེའི་སྨན་བང་ཞིག་ཏུ་
བྱ་བ་ལས་བཞིན་ཡོད་ཟེར་ཞིང་བོད་པའི་ཞེན་ཁོག་ཤིན་ཏུ་ཆེ། ཆོས་བོད་སྐད་མུ་འདེགས་པ་
ཡིན་ནམ་ངས་གཙང་སྐད་བཤད་པ་མི་ལེགས་པ་གང་ཡིན་མི་ཤེས་མོད། རྒྱ་སྐད་ཀྱིས་ཁ་
བརྡ་བྱེད་ཀྱིན་ཞ་ལུ་དགོན་དུ་སླེབས་བྱུང༌།
དགོན་པ་འདི :/13 ལོར་ལྕེ་བཙུན་ཤེས་རབ་བཟང་བོས་ཕྱག་འདེབས་གནང་། ཆུ་
ཞེས་པ་མྱུ་གུའི་མིང་སྟེ། དེ་ཇི་ལྟར་ཐོགས་པ་ལ་བགཏམ་རྒྱུད་ཉམས་དགའ་བ་ཞེག་འདུག
ལྕེ་བཙུན་གྱིས་དགོན་པ་ཞིག་གདབ་འདོད་ནས་ལོ་སྟོན་ལ་ཞུས་པས་ཁོང་གིས་ཁྱོད་ཀྱིས་
རྒྱན་གོང་ནས་མདའ་ཞིག་འ༦ངས་ནས་གང་དུ་བབས་པ་དེར་དགོན་པ་བཏབ་ཆོག་ཅེས་
ང་། སུང་ས། ལྕེ་བཙུན་གྱིས་དགོན་པ་ཐག་རིང་ན་བླ་མའི་ཉེ་གནས་མཛད་པར་སྟབས་མི་
པ དེ་བསམ་ནས་སྨྱུག་མདའི་ཁོག་ལ་གསེར་བླུགས་ནས་ལ
ས་འཕངས་པ་ས་མདའ་པད་ཁའི་
ཞིང་གི་ཞ་ལུའི་སྟེང་དུ་ཕོག་པས་ཞྭ་ལུ་ཞེས་བཏབས།
ད་ལྟ་རྒྱན་གོང་འདེ མིང་ཙམ་དུ་གྱུར་འདུག་པ ས་ཡར་འགྲོ་དུས་ཁང་མིག་རེ་
21



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འགའ་ལས་མེད་པའི་གནས་དེ་རྒྱན་གོང་ཡིན་པ་ག་ནས་ཤེས། ལྷག་པར་ཞ་ལུ་དགོན་པའི་
མ་དགོན་འདི་བུ་དགོན་གྱི་ཉེ་སར་འདི་འདྲའི་ཉམ་ཆུང་གིས་གནས་དོན་གང་ཡིན་ནམ་
“ རྒྱན་གོང་ ནི་བོད་ཀྱི་དགོན་པ་བགྲེས་པོའི་གྲས་ཏེ་བླ་ཆེན་དགོངས་པ་རབ་
གསལ་ལས་སྡོམ་པ་མནོས་པའི་མཁས་པ་མི་བཅུའི་ནང་ཚན་བགྲེས་ཤོས་གཙང་ལོ་སྟོན་
གྱིས་ཕྱག་འདེབས་གནང་ཞིང་མཚན་ཁ་ཚང་ལ་རྒྱན་གོང་བྱང་ཆུབ་ཀྱི་དགེ་གནས་ཟེར།
མཁས་པ་མི་བཅུས་བླ་ཆེན་ལས་སྡོམ་པ་མནོས་ནས་གཙང་དུ་ཕེབས་ཏེ་རང་སོ་སོའི་
གནས་གཞི་གང་དུ་གདབ་མིན་རྒྱུན་བསྐྱོན་སྐབས་གཙང་ལོ་སྟོན་ནི་སྐུ་ན་མཐོ་ཤོས་དང་
གཙང་དུ་ཕེབས་སྔ་ཤོས་ཡིན་པས་རྒྱུན་ཁོངས་ནས་ཕུད་དེ་ཐུགས་གང་མཉེས་བསྐྱོན་རྒྱུ་
གནང་སྟབས་རྒྱན་གོང་ཞེས་གྲགས།
རྒྱན་གོང་ཕྱི་སྟོང་ནང་སྟོང་ཞེས་ནང་དུ་དགེ་འདུན་སྟོང་དང་ཕྱི་ལ་མི་ཁྱིམ་སྟོང་
ཡོད་པར་གྲགས། འོན་ཀྱང་རྗེས་སུ་ཉམས་ཆག་བྱུང་སྟེ་རྒྱུན་གོང་མགོན་ཁང་ཞེས་པར་རྡོ་
རྗེ་རབ་བརྟན་མའི་སྐུ་བརྙན་དང་། ཡང་སྟེང་དུ་སྨན་འདམ་གྱི་ཐུབ་དབང་མི་ཚད་མར་ཉེ་
སྲས་བརྒྱད་ཀྱིས་བསྐོར་བ། ས་པཎ་བསྙེན་རྫོགས་སྐབས་དབུ་སྐྲ་བསིལ་སའི་རྡོ་གཞོང་
ཙམ་ལས་མེད། ད་ལྟ་སྔོན་གྱི་ལྷ་ཁང་ཉམས་གསོ་གནང་བའི་ནང་སྔོན་གྱི་སྐུ་བརྙན་རྣམས་
ཀྱི་སྐུ་ཚབ་གསར་བཞེངས་གནང་བ་དང་ས་པཎ་གྱི་དབུ་སྐྲ་བསིལ་སའི་རྡོ་གཞོང་སོགས་
ཡོད་སྐད།
ཁ་བརྡ་བྱེད་ཀྱིན་ཞ་ལུ་དགོན་པར་སླེབས་བྱུང་། མཇལ་བ་དེ་འདྲ་མེད་ཅིང་མ་
སྐོར་དུ་སོང་ནས་ལྷ་ཁང་སོ་སོར་ཞིབ་མཇལ་བྱས། དགོན་པའི་ངོ་སྤྲོད་ལས་འདིའི་སྒྱུ་རྩལ་
ལ་རྒྱ་ནག་གི་ཤུགས་ཆེ་ཟེར། དེ་བས་ངས་རིག་གསར་སྐབས་སུ་དགོན་པ་འདི་མ་གཏོར་བ་
ཡང་དེ་ལ་འབྲེལ་བ་ཞིག་ལོས་ཡོད་སྙམ་བྱུང་།
དགོན་པ་དྲུག་འདེབས་གནང་མཁན ལྕེ་པ། ཙུན་ཤེས་རབ་འབྱུང་གནས་ནི་ལོ་སྟོན་
སྤྱི་དངོས་སློབ་དང་ ས་གཙང་མ་བྱས་པ་མི་བཅུའི་ཡ་གྱལ་ཡིན། རྒྱན་གོང་བཏབ་རྗེས་ལོ་
འགའ་སོང་བའི་རྗེས་ལྕེ་བཙུན་གྱིས་ཚོང་འ
ང་འདུས་ཁྲོམ་སྟོད་ཁྲོམ་སྨད་ཀུན་ལ་རྒྱན་གོང་སུས་
བཏབ་བཀའ་འདྲི་གནང་བར་རྒྱན་གོང་ནི་ལོ་སྟོན་གྱིས་བཏབ་གནང་བ་ལས་ལྕེ་བཙུན་གྱི་
215



འོ
ཤེས་རབ་ཀྱི་ཚོམས།
མཚན་མེད་སྟབས་དགོན་གནས་ཤིག་གདབ་དགོས་དགོངས་ཏེ་ལོ་སྟོན་ལ་ཞུས་པས།
སྟོན་གྱིས་གསུང་བཞིན་ཞ་ལུ་དགོན་པ་བཏབ།
ཁོང་གིས་ཐོག་མར་ཡུམ་ལྷ་ཁང་བཞེངས་ཏེ་ནང་རྟེན་དུ་ཡུམ་ཆེན་མོས་གཙོས་
མངའ་བདག་ཁྲི་རལ་དང་། ཐུབ་པ་གསེར་ཐུབ། ཕྱོགས་བཅུའི་སངས་རྒྱས་སོགས་སྐུ་རྒྱུ་
སྨན་འདམ་ལས་གྲུབ་ཀྱང་ཁྲི་རྒྱབ་ཡོལ་དང་བཅས་གྲང་གསེར་གྱིས་ཁྱབ་པར་གསོལ་བས་
གསེར་ཁང་དང་། ཁང་བའི་ཕྱིར་རིགས་གསུམ་མགོན་པོའི་མཚོན་རྟགས་ཞེས་ས་རྩི་
དཀར་བོ་དང༌། དམར་བོ། སྔོན་པོ་བཅས་གསོལ་བས་གསེར་ཁང་ཁྲ་བོ་རུ་གྲགས།
དགོན་པ་འདི་ཁྲོ་ཕུ་བཀའ་རྒྱུད་ཀྱི་མ་དགོན་ཡིན་པས་བདག་གིས་ཆེས་དོ་སྣང་བྱ་
དགོས་བྱུང་ཞིང་། བདག་གྲུབ་མཐའ་འདི་ལ་ཆ་རྒྱུས་ཅི་ཡང་མེད་མོད་ཁྲོ་པུ་ཞེས་པ་ཙམ་
གྱིས་དགའ་བ་དང་མོས་པ་ཆེན་པོ་སྐྱེས་བྱུང༌། དེ་ནི་དགོན་པ་འདིའི་བྱིན་རླབས་ལ་
བསམ་པ་མ་ཡིན་ང་ར་བུ་སྟོན་ཐམས་ཅད་མཁྱེན་པ་ལ་དགའ་བའི་རྐྱེན་གྱིས་ཡིན།
བུ་སྟོན་ཐམས་ཅད་མཁྱེན་པའི་མིང་ལ་བུ་སྟོན་རིན་ཆེན་གྲུབ་ཟེར། ལོར་
གཙང་སྟོད་ཁྲོ་ཕུའི་ཕྱོགས་ཀྱི་ཤབ་སྨད་སྒོམ་གནས་ཞེས་པར་ཡབ་རྙིང་མའི་བླ་ཆེན་བྲག་
སྟོན་རྒྱལ་མཚན་དཔལ་བཟང་དང་། ཡུམ་བསོད་ནམས་འབུམ་གཉིས་ཀྱི་སྲས་སུ་
འཁྲུངས།
ས། ལ་ལས་ཞལ་མི་མཛེས་པས་
་ གཞན་ལ་མ་བསྟན་པས་ཀུན་གྱིས “བུ་སྟོན།
སྟོན། ཞེས་པས་བུ་སྟོན་ཐོགས་ཟེར་ལ། ལ་ལས་ཕ་སྟོན་པར་བུའང་སྟོན་པ་འཁྲུངས་
འདུག་ཅེས་བུ་སྟོན་ཞེས་ཐོགས་པར་བཤད།
ངས་བཤད་ཚུལ་དེ་གཉིས་བསྡོམས་ནས་འདང་ཞིག་རྒྱག་དུས་བོད་ཀྱི་ཆེས་བཙོག་
པའི་བུ་འདི་བོད་ཀྱི་ཆེས་མཁས་པར་གྱུར་འདུག འདི་ནི་བོད་ན་ཆེས་བཙོག་པའི་བུ་དེ་
ཆེས་བཙོག་པ་མ་ཡིན་པར་ཆེས་མཛེས་པ་ཞིག་ཡིན་པ་གསལ་བོར་མཚོན་འདུང་ བོ་
གངས་ཅན་གྱི་ངོས་ནས་བཤད་ན་ཁོང་ནི་ཞ་ལུ་དགོན་པ་ལས་ཀྱང་རླབས་ཆེ་བའི་མི་སྣ་
ཞིག་རེད།
ངོ་མས་བཤད་ན་ཞ་ལུ་དགོན་པ་འདི་ད་ལྟའི་ཆོལ་ཁ་གསུམ་གྱི་ཡིད་ཀྱི་རེ་བ་གཏོད་
ས་ཞིག་ཏུ་གྱུར་པ་སྐུ་གསུང་ཐུགས་རྟེན་གྱི་བཀའ་དྲིན་མ་ཡིན་པར་བུ་སྟོན་རིན་པོ་ཆེའི་
2}
216



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བཀའ་དྲིན་ཡིན། ཁོང་གིས་གནས་འདིར་བྱིན་གྱིས་བརླབས་པ་ལས་འདིའི་སྐུ་གསུང་
ཐུགས་གསུམ་ལ་བྱིན་རླབས་ཀྱི་ཚན་ཁ་འབར་བར་གྱུར།
ཁོང་གིས་སྤྱི་ལོ 132) ལོར་ཞ་ལུ་ཆོས་སྡེ་ཆེན་པོའི་གདན་ས་བཟུང་། མདོ་སྔགས་ཀྱི་
བཤད་གྲྭའང་བཙུགས་གནང་ནས་དམ་ཆོས་འཆད་སྤེལ་ལོ་ངོ་སུམ་ཅུ་སོ་དྲུག་ཙམ་
མཛད། མཛད་པ་ཀུན་ལས་གསུང་གི་མཛད་པ་མཆོག་ཡིན་ཟེར་བ་བཞིན་སྐྱེས་བུ་དམ་པ་
ཞིག་འཇིག་རྟེན་ལ་བྱོན་པའི་དགོས་པ་གཙོ་བོ་གསུང་གི་མཛད་པ་མཛད་པའི་ཆེད་དུ་
ཡིན། ཁོང་གིས་ལོ་སོ་དྲུག་ལ་སློབ་མ་གནམ་གྱིས་ས་བཀབ་པ་ལྟ་བུ་བསྐྱངས་ཤིང་། གསུང་
རབ་པོ་ཏི་སུམ་ཅུ་བརྩམས་ཏེ་ལེགས་བཤད་གསེར་གྱི་ཐང་མ་གངས་རིའི་ཞིང་དུ་བརྡལ།
དེ་ལྟར་བུ་སྟོན་ཐམས་ཅད་མཁྱེན་པ པས་ཆོས་སྡེ་འདི་ཉིད་བསྐྱངས་གནང་བས་ཆོས་སྡེ་
འདི་ཉིད་ངེས་པ་དོན་གྱི་ཆོས་སྡེར་གྱུར་ཏེ་དགེ་འདུན་བདུན་སྟོང་ཙམ་འདུས་པར་
བཤད།
དགོན་འདིའི་ཀ་རིང་གཉིས་དང་ཀ་བ 36 ཅན་གྱི་འདུ་ཁང་ཆེན་མོར་གྲུབ་པའི་བུ་
སྟོན་ཡབ་སྲས་མི་ཚད་མའི་སྨན་སྐུ་དང༌། གཡས་ནས་རྩིས་པའི་ལྷ་ཁང་དང་བོར་ཤར་ལི་
ལས་གྲུབ་པའི་དུས་གསུམ་སངས་རྒྱས་ཀྱི་སྐུ་བརྙན། གསེར་བྲིས་ཀྱི་བཀའ་བསྟན་དང་།
བརྒྱད་སྟོང་བརྒྱ་ཚར། སྣར་ཐང་གི་པར་ཕུད་བསྟན་འགྱུར། གཙང་ཁང་དབུས་མར་
ཐུགས་རྗེ་ཆེན་པོ་རྡོ་སྐུ་རང་བྱོན་ཁ་སརྦ་ཎི། རྒྱ་གར་རྡོ་རྗེ་གདན་གཙུག་ལག་ཁང་ནས་
གདན་དྲངས་པའི་ཇོ་བོ་ཁ་སརྱ་ཎི། མ་ཎི་རང་བྱོན། ཐུགས་རྟེན་དུ་མཆོད་རྟེན་རང་བྱོན་
བཅས་བཞུགས།
དགོན་པ་འདིར་ལྟད་མོ་བའི་མིག་ལམ་དུ་གཙུག་ལག་ཁང་གི་རྨང་བོད་བཟོ་དང་
ལྡེབས་རི ས་བལ་བཟོ། རྒྱ་ཕིབས་རྒྱ་ནག་ལུགས་ཡིན་པས་ཁྱད་ཆོས་གསུམ་མངོན་ཏེ་ཡིད་
དབང་འཕྲོག་པར་བྱེད་ཅིང་། མཇལ་བའི་དད་པའི་སྣང་ངོར་ཁང་རྙིང་གྲྭ་ཚང་དང༌།
རབ་རྒྱས་གྲྭ་ཚང་། དཀར་བོ་གྲྭ་ཚང་། བྲང་ཆེན་གྲྭ་ཚང་བཅས་གྲྭ་ཚང་བཞིའི་རྟེན་དང་
བརྟེན་པས་ངོ་མཚར་བའི་དགའ་སྟོན་སྦྱིན་ངེས།
དགོན་དེར་བུ་སྟོན་གྱི་དངོས་སློབ་སྔགས་འཆང་གཡུ་སྟོན་རྡོ་རྗེ་དང་ལ་གྱིས་ཞ་ལུ་མ་
217



ངས་ད་རེས་འགྲོ་མ་
ཤེས་རབ་ཀྱི་ཚོམས།
ཧེ་མཆོད་པ་ཞེས་པའི་འཆམ་གྱི་སྲོལ་རྒྱུན་བཙུགས་གནང་མཛད། མ་ཧེ་མཆོད་པ་ནི་ལོ་
འཁོར་བཅུ་གཉིས་ཀྱི་ཡོས་ལོའི་བོད་ཟླ 1 ཚེས 2 ཉིན་ཡིན། ཐུན་མོང་མ་ཡིན་པའི་ཁྱད་
ཆོས་ལྡན་པས་ལྟད་མོ་ངོ་མཚར་བསམ་གྱིས་མི་ཁྱབ་པ་ཞིག་ཡོད་སྐད་ཐོས།
སྒོར་བུད་ནས་རླངས་འཁོར་ལས་ཕྱིར་ལོག་དུས་ངའི་གྲལ་མཚེས་སུ་བུད་མེད་ཅིག་
བསྡད་དེ་མོས་ཁྱོད་རི་ཁྲོད་དུ་ཕེབས་སམ་ཞེས་དྲིས་བྱུང་། ངས་རི་ཁྲོད་གང་རེད། སུའི་རི་
ཁྲོད་རེད་ཅེས་པས་མོས་བུ་སྟོན་གྱི་རི་ཁྲོད་རེད་ཟེར་ནས་ཁྱེད་གཉིས་ངེས་པར་དེ་ལ་
ཕེབས་དགོས་པ་རེད། དེ་རྩ་ཆེན་པོ་རེད་ཅེས་བསྐུལ་བྱུང་། ངས་བུ་སྟོན་མྱ་ངན་ལས་
འདས་སའི་རི་ཁྲོད་དེ་རྒྱ་གར་གྱི་པཎྜིཏ་རཱ་ཧུ་ལས་ལེགས་སྦྱར་གྱི་དཔེ་ཆ་མང་བོ་རྙེད་པའི་
རི་ཁྲོད་དེ་ཡིན་ནམ་ཞེས་པས་མོས་རེད་ཅེས་དགའ་འབོད་བྱས་བྱུང་། ངས་ད་
ཐུབ་མོད་རྗེས་སུ་ཆེད་དུ་རི་ཁྲོད་ལ་མཇལ་དུ་ཡོང་ངེས་ཡིན་ཞེས་བཤད།
ངེད་གཉིས་ཀྱིས་ཁ་བརྡ་རེ་གཉིས་ལས་མོ་བོད་ཀྱི་རིག་གནས་ལ་སྦྱངས་པ་ཤིན་ཏུ་
ལེགས་ཤིང་ལོ་རྒྱུས་ལ་ཡང་གསལ་ཆ་ཆེ་བ་ཡང་མཐོང་མོད། མོ་ལ་གཞིས་ཀ་རྩེའི་ས་ཆའི་
གནས་ཚུལ་མང་བོ་འདྲི་འདོད་མོད་སྐད་ཅིག་མར་རྒྱང་རྩེ་ལ་འགྲོ་བའི་ལམ་ཁར་སླེབས་
པས་ངེད་གཉིས་རླངས་འཁོར་ལས་འབབ་དགོས་བྱུང་། ཁོ་མོ་གཙོས་རླངས་འཁོར་ནང་
གི་མགྲོན་པོ་མང་བོས་ངེད་གཉིས་ལ་བདེ་མོ་མཚོན་པའི་ཞལ་གཡང་འབོད་ཀྱིན་འདུག
ངོ་མ་རིག་གནས་ཀྱི་འདུ་ཤེས་ནི་ཁྱིམ་ཚང་ཞིག་གི་འདུ་ཤེས་དང་འདྲ་བ་མ་ཡིན་
ནམ། བོད་ཀྱི་རིག་གནས་ཀྱི་ཞེན་ཁོག་གིས་སྐད་ཅིག་མར་བར་གྱི་དོགས་སྣང་གི་སེང་རས་
དེ་ཕྱེས་ཤིང་རིག་གནས་ཀྱི་འདུ་ཤེས་དེས་དེ་མུར་གཞི་གཅིག་ལ་སྦྲེལ་ངེས།
ཁོ་ཚོའི་རླངས་འཁོར་དེ་མུར་པུད་སོང་མོད། ངས་ལམ་ཁར་རྒྱང་རྩེ་ལ་འགྲོ་བའི་སྤྱི་
སྤྱོད་རླངས་འཁོར་ལ་སྒུག་གིན་རྒྱང་རིང་གི་རི་ཁྲོད་དེ་མཐོང་ཨེ་ཐུབ་ལ་བལྟས་པ་ཡིན།
རྒྱང་རིང་གི་རི་འདབས་སུ་རི་ཁྲོད་དེ་མཇལ་བའི་དད་པའི་ཁྲོད་དུ་རབ་རིབ་ཏུ་མཐོང་
i/
218



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཁྲག་དམར་འཐུང་ནས་དཔའ་བོར་གྱུར་པའི་བཙན་རྫོང་།
རྒྱལ་རྩེ་རྫོང་དང་དཔལ་འཁོར་ཆོས་སྡེ།
རྒྱལ་རྩེ་རྫོང་ནི་སྔོན་གྱི་གནས་འགངས་ཆེན་ཞིག་ཡིན་པ་མ་ཟད། དབྱིན་འགོག་
དམག་འཁྲུག་གི་སྐབས་སུ་དཔའ་བོའི་སྙན་པ་ཕྱོགས་སུ་རྒྱས་པའི་རྫོང་ཞིག་ཀྱང་རེད།
རླངས་འཁོར་རྒྱལ་རྩེར་སླེབས་ལ་ཉེ་དུས་ཐོག་མར་མིག་གིས་མཐོང་བ་ནི་རྒྱལ་རྩེ་གྲོང་
རྡལ་གྱི་དབུས་སུ་རི་འབྲུག་དབྱིབས་འདྲ་བའི་སྟེང་དུ་ཆགས་པའི་རྔམ་བརྗིད་ལྡན་པའི་
རྫོང་དེ་ཡིན། དེ་ནི་རྒྱལ་བོ་གླང་དར་གྱི་སྐུ་ཚ་དཔལ་འཁོར་བཙན་གྱིས 67 ལོར་བཏབ།
ཕག་གྲུས་སྲིད་དབང་བཟུང་སྐབས་རབ་བརྟན་ཀུན་བཟང་འཕགས་ཀྱི་ཡབ་ནང་ཆེན་
འཕགས་པ་དཔལ་བཟང་གིས་བསྐྲུན། ཕག་གྲུ་སྣེ་གདོང་གི་གོ་གནས་བཟུང་ནས་མུ་
མཐུད་མྱང་ཆུའི་རྨེལ་སྟོད་ཁུལ་གྱི་ས་ཆར་དབང་བཟུང་། དགའ་ལྡན་ཕོ་བྲང་དུས་རྫོང་
ཆེན་དང་། རྫོང་འབྲིང་། མཐའ་རྫོང་། རྫོང་ཆུང་བཅས་རིགས་ལྔ་ཡོད་ཅིང་རྒྱལ་རྩེ་རྫོང་རི་
རྫོང་ཆེན་གྱི་ཁོངས་སུ་གཏོགས་པ་ཡིན། འདི་ན་མཇལ་རྒྱུ་དང་ལྟ་རྒྱུ་གཉིས་ཀ་ཡོད། དེ་
བས་བོད་མི་མཇལ་སྐོར་དུ་འགྲོ་བ་ལ་རྒྱལ་རྩེ་ནི་ངེས་པར་འགྲོ་དགོས་པ་ཞིག་རེད། འདིའི་
མཇལ་རྒྱུ་ནི་དཔལ་འཁོར་ཆོས་སྡེ་དང་མཆོད་རྟེན་གཉིས་ཡིན་ལ། བལྟ་རྒྱུ་ནི་རྒྱལ་རྩེ་
དཔའ་བོའི་རྫོང་མཁར་ཡིན།
སྔོན་ཆད་རྒྱལ་རྩེ་རྫོང་རྫོང་མཁར་ནས་ལྷ་ཁང་གི་རྣམ་པར་གྱུར་ཏེ་ཤར་གུ་རུ་ལྷ་
ཁང་ནི་བྱང་གཏེར་རྡོ་བྲག་ལུགས་དང་། ལྷོ་རབ་རྒྱས་ཚོགས་ཁང་ལྷོ་གཏེར་བློན་སྒྲོལ་གླིང་
ལུགས། ནུབ་ལྷ་ཁང་སེར་བོར་འགྲོ་བ་ཀུན་སྒྲོལ་ཕྱག་བཞེས། ད་ལྟ་བཞུགས་ང་འི་རྫོང་
འདིར་གུ་རུ་ལྷ་ཁང་ནང་སྨན་འདམ་གྱི་གུ་རུ་སྣང་སྲིད་ཟིལ་གནོན་གཙོ་འཁོར་གསུམ་
219



ཤེས་རབ་ཀྱི་ཚོམས།
གསར་བཞེངས་དང་། ལྡེབས་རིས་རྙིང་བ་མང་བོ་ཡོད་པ། ཤར་དུ་ཞི་ཁྲོའི་ལྷ་ཚོགས་དང་།
ནུབ་ཏུ་ཨོ་རྒྱན་སྟོང་སྐུ་སོགས་མཇལ་རྒྱུ་ཡོད་ལ་གྲོང་མི་ཚོས་ཚེས་བཅུ་ཉེར་ལྔ་སོགས་ལྷ་
ཁང་དེའི་ནང་གཏོང་། དབྱིན་འགོག་གི་དམག་འཁྲུག་སྐབས་ཀྱི་དཔའ་བོའི་ལོ་རྒྱུས་བྱུང་
བ་ནས་དཔའ་བོ་མཚོན་བྱེད་དུ་གྱུར་ནས་ད་ལྟ་རྒྱལ་རྩེ་དཔའ་བོའི་རྫོང་ཟེར།
1888 ལོར་ལུང་ཐུ་ལར་དབྱིན་འགོག་དམག་འཁྲུག་བརྒྱབས་ནས་ལོ་བཅོ་ལྔ་ སོང་
བའི་དུས་ཏེ། 1953 ལོའི་ལོ་མཇུག་ནས 190༥ ལོའི་ལོའི་སྟོད་དུ་དབྱིན་ཇི་བ་རོང་ཁེ་ཕེང་གི་
དམག་དཔུང་གིས་སླར་ཡང་བོད་དུ་བཙན་འཛུལ་བྱས་ཏེ་གྲོ་མོ་དང་། ཕག་རི། ཁང་
དམར་སོགས་བོད་ཁོངས་དཔུང་འཇུག་བྱས་ནས 1904 ལོའི་ཟླ་བཞི་བར་རྒྱལ་རྩེ་གྲོང་རྡལ་
བཟུང་།
ལོ་དེའི་ཟླ་ལྔ་བའི་ཚེས་གཅིག་ཉིན་རྒྱལ་དབང་སྐུ་ཕྲེང་བཅུ་གསུམ་པས་རྒྱལ་རྩེ་ས་
ཁུལ་གྱི་ཁྲལ་རྐང་ལ་གཞིགས་ཏེ་ན་གཞོན་གོ་ཐང་སུམ་སྟོང་སྐོང་སྒྲིག་གིས་མཚོན་ཆ་གོ་
སྒྲིག་ཐོག་ཟླ་གཅིག་གི་དམག་རྒྱགས་དང་རྫས་མདེའུ་འདོན་སྤྲོད་བྱས་ཏེ་བསྟན་དགྲ་
དབྱིན་ཇིའི་བཙན་འཛུལ་འགོག་རྒོལ་བྱེད་དགོས་ཞེས་པའི་བཀའ་ཕབ་པ་བཞིན་གཞིས་
བྱེས་དམག་དམངས་ཚོས་མདའ་དཔོན་བཀྲ་ཤིས་གླིང་པ་དང་། རྔོན་མོ་ལུང་གཉིས་ཀྱི་
ཁྲིད་འོག་དུས་ཡུན་ཟླ་གཅིག་ཀྱང་མ་འགོར་ཤར་རྒྱལ་རྩེ་དགྲ་ལག་ནས་ཚུར་འཕྲོག་ཅིང་
དེར་བསྟུན་ནས་བོད་དམག་གིས་འཇབ་རྒོལ་བྱས་པས་ཕམ་ཁ་མྱངས། རོང་ཁེ་ཕེང་གྲོ་
མོར་སོང་ནས་རྒྱབ་སྣོན་དམག་དཔུང་ཁྲིད་དེ་རྒྱལ་རྩེར་སླེབས་ནས་སླར་ཡང་ཛ་དྲག་ཆེ་
པའི་གཡུལ་འགྱེད་བྱས།
བོད་ཀྱི་དམག་དམངས་རྣམས་ཀྱིས་དམག་མཁོའི་དངོས་ཟོག་དབོར་འདྲེན་བྱེད་
དཀའ་བ་དང་། དགྲ་དང་རང་ཕྱོགས་དབར་གོ་མཚོན་ཁྱད་པར་ཤིན་ཏུ་ཆེ་ནའང་དཔའ་
མ་ཞུམ་པར་རྒྱལ་རྩེ་རྫོང་སྲུང་། ཉིན་ཞིག་དབྱིན་དམག་གིས་དྲག་ཤུགས་ཡོད་རྒུ་སྤྱད་ནས་
རྫོང་རྩེར་མེ་སྒྲོགས་སེར་དྲག་བབས་པ་ལྟར་འཕངས་ནས་དཔུང་འཇུག་བྱས་ཀྱང་རྒྱལ་རྩེ་
དཔལ་ཆོས་དགོན་དང་། རྩེ་ཆེན་དགོན་སོ་སོ་ནས་དབྱིན་དམག་ལ་རྒོལ་རྡུང་ཚ་ནན་སྤྲད་
སྟབས་བཙན་འཛུལ་བ་རྣམས་རྫོང་འགྲམ་དུ་ཡོང་ཐབས་མ་རྙེད། འོན་ཀྱང་སྟབས་མི་
22O



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལེགས་པ་ཞིག་ལ་བོད་དམག་ཅིག་རྫས་ཁང་དུ་རྫས་མདེལ་ལེན་པར་སྐྱོད་སྐབས་གཟབ་
ནན་མ་བྱུང་བའི་སྟབས་ཀྱིས་མེ་ཡོད་པའི་སྦུད་ཏི་རྫས་མདེལ་གྱི་ཁྲོད་དུ་ལྷུང་ནས་རྫས་
ཁང་འབར་གས་སོང་བས། དགྲ་བོས་གོ་སྐབས་དེ་དང་བསྟུན་ནས་རྫོང་རྩེར་ཚུར་རྒོལ་
དྲག་པོ་བྱས་ཤིང་། ཁོ་ཚོས་རྫོང་གི་ཕྱོགས་གསུམ་ནས་བསྐོར་ཏེ་ཤི་འཐབ་རོ་འཐབ་ཀྱིས་
རྫོང་རྩེར་འཛེགས། རྫོང་སྲུང་བོད་དམག་རྣམས་རྫས་མདེལ་ཟད་ཁར་འཐུང་ཆུ་ཡང་ཆད་
པའི་དཀའ་ངལ་དང་ཉེན་ཁ་ཤིན་ཏུ་ཆེ་བ་བྱུང་ཡང་ཁོ་ཚོས་རྡོ་དང་། དབྱུག་པ། འུར་རྡོ་
སོགས་ལ་བརྟེན་ནས་མུ་མཐུད་དུ་འགོག་རྒོལ་བྱས་ཏེ་རང་དམག་ཁག་གཅིག་དགྲ་བོའི་
བསྐོར་རྒྱ་ལས་ཐར་ཏེ་དཔལ་ཆོས་དགོན་དུ་ཐོན། དེ་བྱིངས་བོད་དམག་རྣམས་རྫོང་སྟེང་
དུ་དགྲ་བོ་དང་དམར་འཛིང་དྲག་པོ་བྱས་ནས་མཐར་མང་སྣེ་ཉུང་གིས་མི་བརྟན་པའི་
དུས་སུ་རྫོང་རྩེའི་གཡང་ལ་མཆོངས།
དེ་ནས་དབྱིན་དམག་གིས་རྒྱལ་རྩེ་བླངས་ཏེ་ལྷ་སར་དཔུང་འཇུག་བྱས་ནས་ལྷ་
སའི་བྱང་ངོས་ཚེས་གསུམ་ཐང་དུ་སྒར་བབས། རྒྱལ་དབང་སྐུ་ཕྲེང་བཅུ་གསུམ་པ་དབྱིན་
དམག་ལྷ་སར་མ་འབྱོར་གོང་ནས་རྒྱ་ནག་ལ་ཉེན་གཡོལ་དུ་ཕེབས། དབྱིན་ཇི་བའི་རྟ་
དམག་དང་། རྐང་དམག་རྣམས་སྦྱོང་བརྡར་ཡིན་ཁུལ་གྱིས་འཇིགས་སྐུལ་བྱས་ཀྱང་བོད་
ཕྱོགས་ནས་ལྷ་སའི་ཤར་ཕྱོགས་འབྲོམ་ཐོད་དང་། བདེ་ཆེན། ཚལ་གུང་ཐང་སོགས་ནས་
འདོན་དམག ( ས་ཞིང་རྐང་འདོན་གཞིར་བཟུང་བསྐུལ་བའི་དམག་མི ) སུམ་སྟོང་ཙམ་
བསྡུས་ནས་དབྱིན་དམག་ལ་ཁ་གཏད་གཅོག་རྒྱུའི་གྲ་སྒྲིག་བྱས།
ཉིན་ཞིག་བོད་ས་གནས་ཀྱི་དབང་འཛིན་པ་དང་། དབྱིན་དམག་འགོ་བ་གྲོས་མོལ་
བྱེད་པའི་སྔ་རྗེས་སུ་སེ་རའི་གྲྭ་བ་དབེན་ཆུང་དམར་རིལ་ཞེས་པས་གྱི་དཔའ་དམ་ཞིག་
འཁྱེར་ཏེ་ཚེས་གསུམ་ཐང་གི་དབྱིན་དམག་སྒར་སར་འཛུལ་རྗེས་དམག་དཔོན་གཅིག་
དང་། དམག་མི་འགའ་ཤས་བསད་ཅིང་རྨས། གྲི་གཡུགས་བཞིན་ཕྱིར་འགྲོ་སྐབས་གུར་
ཐག་ལ་རྐང་པ་འཁོན་ཏེ་རིལ་སྟབས་དབྱིན་དམག་གིས་བཟུང་ཞིང་གྲྭ་ས་ག་ནས་ཡིན་
མིན་འདྲི་སྐབས་ལན་ཚིག་གཅིག་ཀྱང་མ་བཏབ་པ་མ་ཟད། དབྱིན་ཇིར་དགའ་མཁན་
བོད་མི་འགའ་ཤས་ཀྱིས་གྲྭ་ས་ག་ནས་ཡིན་བཤད་དགོས་ཚུལ་འཇམ་རྩུབ་སྣ་ཚོགས་ཀྱིས་
(
༤
221



བཅས་
ཤེས་རབ་ཀྱི་ཚོམས།
འདྲི་སྐབས། ཁྱོད་ཚོས་སྤ་ཕྲུག་རེ་གྱོན་ནས་ཤོག་དང་ངས་བཤད་ཆོག་ཅེས་རྗོད་བཞིན་
སྡང་མིག་གིས་ཡས་སོས་མ་མཆུ་མནན་ཞིང་བསྡད་པས་དབྱིན་ཇིའི་དཔོན་དམག་བན
པ་ཐབས་ཟད་ནས་བྱེ་རགས་སུ་བསད།
དེ་ཉིན་དགོང་མོ་དང་ཕྱི་ཉིན་ལྷ་ས་གཙུག་ལག་ཁང་ཆེ་ཆུང་དུ་སེར་སྐྱ་མང་ཚོགས་
ཧ་ཅང་མང་བོས་ཁོང་གི་ཆེད་དུ་རང་མོས་ངང་གསེར་ཀོང་བརྗེ་བ་དང་། མཆོད་ཐིགས་
རྒྱག་པ། བསྔོ་སྨོན་ཞུ་བ་སོགས་བྱས་འདུག སྐབས་དེར་ལྷ་སའི་ཁྲོམ་གཞུང་དུ་ཡི་གེ་མང་
བོ་སྦྱར་ནས་དབྱིན་ཇི་དང་འབྲེལ་བ་མི་ཆོག་པ་སོགས་ངོ་རྒོལ་རབས་དང་རིམ་པ་བྱས། དེ་
ནས་དབྱིན་ཇི་བས་ལྷ་སའི་ཆིངས་ཡིག་བཞག་ནས་ཕྱིར་ལོག་པར། ཀི་གཅིག་དང་བོ་ཚེས་
གསུམ་ཐང་ཆེན་ནས་བརྒྱབ་སྟེ། །ཁུ་བྱ་བབས་པ་བཞིན་དུ་དགྲ་སྒར་ནང་མཆོངས་ཤིང་། །
གེ་སར་ལྟ་བུའི་དཔའ་བོས་ཕྱི་གླིང་པ་བསད་ནས། །ངོ་མཚར་ལྟད་མོ་བསྟན་འཕྲལ་དབྱིན་
དམག་རྣམས་བྲོས་སོ། །ཞེས་སོགས་ཀྱིས་དབྱིན་དམག་དང་འཛིང་མཁན་ལ་བསྟོད་པ་
9
བྱས།
ངག་རྒྱུན་ལྟར་ན་སྔར་གྱི་རྫོང་བཙན་དེ་ནི་བསྟར་བ་རེ་ལ་མཁར་བཅུ་སྐོར་ཡོད་པ་
དང་། མཁར་གྱི་མཐོ་ཚད་ལ་ཐོག་བརྩེགས་གསུམ་ཙམ་ཡོད་སྐད་ཀྱང་དེ་དག་ཚང་མ་
དམག་འཁྲུག་ནང་བཙན་འཛུལ་བས་གཏོར། ད་ལྟར་རྫོང་མཁར་བསྐྱར་བཞེངས་བྱས་
ཡོད་ན་ཡང་། ཕངས་པ་ཞིག་ལ་ང་འགྲོ་དུས་སྒོ་བརྒྱབས་འདུག དེའི་ནང་དུ་ཞིང་བྲན་ལ་
ཡ་ང་བའི་མནར་གཅོད་གཏོང་བཞིན་པ་བཟོས་འདུག་སྐད།
འདིའི་ངོ་སྤྲོད་ཀྱི་ཡི་གེར་ཕོ་བྲང་རྒྱལ་མཁར་རྩེའི་ས་རྡོག་གཅིག་དང༌། རྡོ་རྡོག་
རེའི་ཐོག་ནས་བོད་རིགས་དམག་དམངས་ཚོའི་ཞུམ་པ་མེད་པའི་དཔའ་སྟོབས་དང་།
བཙན་རྒོལ་རྒྱལ་གཅེས་ཀྱི་བླ་ན་མེད་པའི་སྙིང་སྟོབས་མཚོན་ཡོད་ཟེར། རྫོང་མཁར་
འདིའི་སྟེང་འོག་ཀུན་ཏུ་མི་རིགས་ཀྱི་ཆེད་དུ་བློས་བཏང་བའི་དཔའ་བོ་དག་ཁྲག་དམར་
གྱིས་བ བྱེར་འདུག ད་ལྟ་རྫོང་འདིའི་མདུན་གྱི་དཔའ་བོའི་དྲན་གསོའི་རྡོ་རིང་གི་གཡས་
སུ་མའོ་ཙེ་ཏུང་དང་ཏིང་ཞོ་ཕིན། ཅང་ཙེ་མེན། ཧོ་ཅིན་ཐོ་བཅས་ཀྱིས་འདྲ་ཆེན་པོ་དག་
ཀྲོང་ངེར་འགྱིང་ནས་བོད་ཀྱི་དཔའ་བོའི་རྣམ་ཤེས་དག་ལ་སེམས་གསོ་བྱེད་བཞིན་པ་འདྲ།
222



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
2
རྒྱལ་རྩེ་དཔལ་འཁོར་ཆོས་ཀྱི་སྡེ་ཆེན་པོ་ནི་བོད་ཀྱི་དམིགས་བསལ་གྱི་དགོན་པ་
ཞིག་ཡིན། འདི་ན་གྲུབ་མཐའ་གསུམ་གྱི་གྲྭ་བ་ཡོད་ཅིང་། དེ་དག་དགོན་གཅིག་ནས་ཆོས་
འཆད་ཉན་བྱེད་པ་འདི་ནི་བདག་ལ་མཚོན་ན་ཆེས་ངོ་མཚར་བ་ཞིག་ཏུ་གྱུར། དགོན་པ
འདི་ནི་རྒྱལ་རྩེ་གྲོང་དབུས་སུ་ཡོད། དཔལ་འཁོར་ཞེས་པ་ནི་དགོན་དེའི་དབྱིབས་དཔལ་
འཁོར་ལོ་བདེ་མཆོག་གི་དཀྱིལ་འཁོར་གྱི་རིས་སུ་བྱས་པས་མཚན་དེ་ལྟར་ཐོགས། དགོན་
དེ་ནི་ཐོག་མར 1418 ལོར་ཆོས་རྒྱལ་རབ་བརྟན་ཀུན་བཟང་འཕགས་ཀྱིས་བཏབ་
རབ་བརྟན་ཀུན་བཟང་འཕགས་ཐོག་མར་སྣེ་གདོང་རྒྱལ་བོའི་གཟིམ་དཔོན་ཡིན་
པ་ལ་དགུང་ལོ་ཉི་ཤུ་ཙམ་དུ་ཕེབས་སྐབས་རྒྱལ་རྩེ་རྫོང་སྟེ་ཕོ་བྲང་རྒྱལ་མཁར་རྩེའི་རྫོང་
དཔོན་དུ་བསྐོས། ཐོག་མར་དགོན་དེ་དང་ཉེ་བ་སྤྱི་ལེ ཙམ་ན་ལྕང་ར་ཆོས་སྡེ་ཞེས་པ་
བཏབ།མཁས་གྲུབ་དགེ་ལེགས་དཔལ་བཟང་གིས་དགོན་དེའི་མཁན་པོ་མཛད། དེ་ནས་
ལྕང་ལོ་ཟམ་ཆེན་ཞེས་ཟམ་མིག་དགུ་ཅན་སྟེང་དུ་མཆོད་རྟེན་གསུམ་ཡོད་པ་ལ་དེའི་འོག་
ནས་འགྲོ་སྐྱོད་ཆོག་པ་ཞིག་ཀྱང་བསྐྱོན། དེ་ནས་ཕོ་བྲང་རྒྱལ་མཁར་རྩེ་རུ་གཙུག་ལག་ཁང་
ཡོད་ཀྱང་གཞི་ཁྱོན་ཆུང་བར་གཟིགས་ཏེ་ད་ལྟའི་གནས་དེར་གཙུག་ལག་ཁང་ཞིག་
བཞེངས་དགོས་ཐུགས་ལ་འཁྲུངས་ཤིང་གུང་ཐང་གཙུག་ལག་ཁང་ལ་དཔེར་བྱས་ཏེ་
དཔལ་འཁོར་ཆོས་སྡེ་བཏབ།
དེའང་ཆོས་རྒྱལ་རིན་ཆེན་རྩེར་བཞུགས་སྐབས་སྐུ་པང་དུ་ཤོག་དྲིལ་ཞིག་བབས་
པ་ལ་རྒྱ་གར་རྡོ་རྗེ་གདན་གྱི་ཇོ་བོ་མ་ཧཱ་བྷོ་ཏིའི་སྐུ་ཚད་དང་སྐུ་རྒྱུའི་རིན་ཐང་སོགས་
འཁོད་ཡོད་པས། ཆོས་སྡེ་དེའི་རྟེན་གཙོའང་དེ་ལྟ་བུ་ཞིག་བཞེངས་དགོས་པའི་བརྡ་རུ་
བསམ་ནས་ཐོག་མར་ཚོགས་ཆེན་འདུ་ཁང་ཀ་རིང་ 8 དང་ཀ་ཐུང 48 ཀྱི་ས་དང་། གཙང་
ཁང་ཀ་རིང 2 དང་ཀ་ཐུང 6 སར་བཞེངས། དབུས་སུ་གསེར་ཟངས་ཀྱི་ཐུབ་དབང་བལ་
བཟོ་ཅན་དང་། གཡས་གཡོན་དུ་སྤྱན་རས་གཟིགས་དང་འཇམ་དབྱངས་མི་ཚད་ལྷག་པ་
སོགས་བཞེངས།
ཆོས་རྒྱལ་རབ་བརྟན་ཀུན་བཟང་གི་ཡུམ་གྱི་གདུང་རྟེན་ཡིན་ཞུ་བ་གསེར་ཟངས་
223



ཤེས་རབ་ཀྱི་ཚོམས།
ཀྱི་དྲི་མེད་མཆོད་རྟེན་བྱོན་ལེགས་ལ་མཐའ་འཁོར་དུ་བཀའ་འགྱུར་གསེར་བྲིས་མ་ཆ་ཚང་
ཁ་ཤས་ཡོད་པ་དེ་དག་ནི་ཆོས་རྒྱལ་གྱིས་དབུས་གཙང་ཡིག་གཟུགས་མཁས་པ་ཡོད་ཚད་
བསྐོངས་ནས་དེའི་ནང་ནས་ཡིག་གཟུགས་མཁས་པ་ཕུན་ཚོགས་དབང་འདུས་ཞེས་པ་
རྩེར་སོན་པས་དེའི་ཡིག་གཟུགས་ལྟར་བྲིས་པ་ཡིན་ཟེར། གཞན་ཡང་བཀའ་འགྱུར་ཐེམ་
སྤངས་མས་གཙོ་བོར་གྱུར་པའི་བཀའ་འགྱུར་བྲིས་མ་ཚར་གྲངས། བཀའ་འགྱུར་དྲུང་ཡིག་
ཅེས་པའི་བྲིས་པའི་རྒྱུན་ནི 1959 ལོ་བར་ཡོད།
དགོན་འདི་ན་སྐུ་གསུང་ཐུགས་རྟེན་མང་བོ་ལས་གཞན་ལྡེབས་རིས་ཇི་སྙེད་ཡོད་པ་
ལས། ལ་ལ་བལ་བྲིས་ཀྱི་ཁྱད་ཆོས་ལྡན་པ་དག་ལ་ལྷ་བཟོའི་སོ་སོའི་མིང་ཡང་བྲིས་ཡོད།
དགོན་འདི་ན་མཇལ་རྒྱུ་ལས་གཞན་བོད་ཀྱི་ཡིག་གཟུགས་དང་སྒྱུ་རྩལ་བཅས་ལ་ཞིབ་
འཇུག་གི་རིན་ཐང་ཡང་ཆེན་པོ་ལྡན་ཡོད།
ད་དུང་དགོན་དེར་ཕྱིའི་གནས་བརྟན་བཅུ་དྲུག་ཅེས་པའི་ལྕགས་རིའི་ལྕོག་སོ་
སོའི་ནང་གནས་བརྟན་རེ་བཞུགས་པའི་ལྕོག་བཅུ་དྲུག་དང་། ནང་གི་གནས་བརྟན་བཅུ་
དྲུག་ནི་གཞི་གནས་གྲྭ་ཚང་དང་། གསེར་ཁང་འོག གསེར་ཁང་གོང་། ལེགས་གྲུབ། གྲངས་
མེད་ཅན། མངོན་དགའ། བདེ་འབྱོར། ཤར་ཆེན་བཅས་དགེ་ལུགས་དང་། གུར་བ་གྲྭ་ཚང་།
བདེ་བ་ཅན། ཆོས་འཁོར། ཁང་གསར་བཅས་ས་ལུགས། རིན་སྟེང་གྲྭ་ཚང་། དུས་འཁོར།
ནོར་བུ་དགའ་ལྡན་སོགས་གྲྭ་ཚང་ཁག་ཉི་ཤུ་ལྷག་ཡོད་སྐད། ཐོག་མར་དགེ་འདུན 100 སྐོར་
ནས་རྗེས་ སུ་དགེ་འདུན 0 ཙམ་གྱིས་ས་བུ་དགེ་གསུམ་གྱི་རྒྱུད་སྡེ་བདུན་ཅུ་ཙམ་གྱི་སྒྲུབ་
མཆོད་ཁག་ཕྱག་ལེན་གནང་བ་བཅས་ཡིན།
འདི་ནི་ཆེས་ངོ་མཚར་བ་ཞིག་མ་ཡིན་ནམ། དགོན་པ་ཞིག་ན་གྲུབ་མཐའ་གསུམ་
ཡོད་པའི་དགོན་པ་འདི་ལྟ་བུ་ཞིག་གསང་ཕུ་ན་ཡོད་སྐད་ལས་གཞན་ན་མེད་པའི་ཚོད་
ཡིན། འདི་ནི་བདག་དགོན་པ་འདི་ལ་སྤྲོ་བ་ཆེས་རྒྱས་པའི་རྒྱུ་རྐྱེན་གཞན་ཞིག་ཀྱང་ཡིན།
འོན་ཀྱང་ཕངས་པ་ཞིག་ལ་ད གོན་པ་ཞིག་ན་གྲུབ་མཐའ་སྣ་མང་ཡོད་པ་འདིས་དེ་
མཚན་གང་ཞིག་ཡོད་པ་དང་ཡང་ན་སྐྱོན་ཆ་གང་ཞིག་ཡོད་མེད་ལ་བདག་གིས་རྒྱུས་ལོན་
བྱེད་མ་ཐུབ།
་ དགེ་
224



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ད་ལྟ་རིན་སྟེང་གྲྭ་ཚང་ལས་གྲྭ་ཚང་གཞན་རྣམས་ཉམས་གསོ་ཞུ་ཐུབ་མེད་ཀྱང་།
ཚོགས་ཆེན་དང་མཆོད་རྟེན་བཀྲ་ཤིས་སྒོ་མང་ལ་ཉམས་ཆག་ཆེར་བྱུང་མེད་པ་སྔར་གྱི་དེ་
ཉིད་དེ་དགོན་དེར་ལོ་ལྟར་བོད་ཟླ ༥ ཚེས 1 ནས་བཟུང་ས་ལུགས་ཀྱི་ཕུར་བའི་སྒྲུབ་མཆོད་
དང་འབྲེལ་བའི་གར་འཆམ། བུ་ལུགས་རིན་སྟེང་གྲྭ་ཚང་གིས་རྒྱལ་བ་མི་འཁྲུགས་པའི་
སྦྱིན་བསྲེག་དང་འབྲེལ་བའི་གར་འཆམ། ཟླ ༥ ཚེས 18 ལ་གོས་སྐུ་ཞལ་དབྱེ་དང་ཟླ ༣ སྒྲུབ་
མཆོད་རྣམས་འགྲུབ་པའི་གྲོལ་སྟོན་དང་འབྲེལ་རྒྱལ་རྩེ་མདའ་མང་ཞེས་པའི་རྟ་རྒྱུག་
མདའ་འཕེན་སོགས་ལྟད་མོ་ཆེན་པོ་ཡོད།
བདག་དགོན་པ་འདིར་སླེབས་དུས་སྒོ་རྒྱག་པའི་དུས་ཚོད་ལ་ཉེ་བས་དགོན་འདི་
ནས་དུས་ཚོད་མང་བོ་ཞིག་ལ་འདུག་མ་ཐུབ། ཡིན་ན་ཡང་། ངའི་སེམས་ནས་དུས་ཡུན་
རིང་བོ་ཞིག་ལ་དགོན་པ་འདིའི་རྣམ་པ་ཡལ་ཐུབ་ཀྱིན་མི་འདུག
3
རྒྱལ་རྩེ་དཔལ་འཁོར་མཆོད་རྟེན་ནི་བོད་ན་ཆེས་མིང་གྲགས་ཆེ་བའི་མཆོད་རྟེན་
ཞིག་ཡིན་ཏེ་མཆོད་རྟེན་འདི་ནི་ལྷ་ཁང་གིས་གྲུབ་ཡོད། དེ་བས་དཔལ་འཁོར་ཆོས་སྡེའི་
མཆོད་རྟེན་བཀྲ་ཤིས་སྒོ་མང་ལ་མཇལ་བ་ནི་ཆེས་གལ་ཆེ་བ་ཞིག་ཡིན་ལ། བོད་ཀྱི་ལྷ་རིས་
སྒྱུ་རྩལ་ལ་ཞིབ་འཇུག་བྱེད་མཁན་ཞིག་ཡིན་ན་འདིའི་ཐུན་མོང་མ་ཡིན་པའི་ཁྱད་ཆོས་
ཀྱིས་ཡིད་ཀྱི་དབང་བོ་ཅིག་ཅར་དུ་འདྲེན་པ་རེད།
མཆོད་རྟེན་འདི་ནི་ཆོས་རྒྱལ་རབ་བརྟན་ཀུན་བཟང་འཕགས་དགུང་ལོ་སོ་དགུའི་
སྟེང་སྟེ 1427 ལོར་དབུ་བཙུགས་པ་དང་། ཆ་ཚད་ནི་ལོགས་རེར་ཆོས་རྒྱལ་ཉིད་ཀྱི་
ཁྲུ 108 ཐེམ་སྐས་རིམ་པ་གསུམ་དང་ལྡན་པ་བཅས་མཐོ་ཚད་ཐོག་སོ་བཅུ་གཅིག་ལྷག་ཙམ་
བང་རིམ་རིམ་པ་བཞི་ཡོད་ཅིང་། འདིའི་སྤྱིའི་འཆར་འགོད་ནི་ངོ་མཚར་བ་ཞིག་ཡིན།
དང་བོ་སྒོ་ཆེན་བཞིར་ལྷོ་ནས་རྩིས་པའི་ཤཱཀྱ་ཐུབ་པ་དང་། ཚེ་དཔག་མེད། མར་མེ་
མཛད། རྒྱལ་བ་བྱམས་པ་སོགས་ཀྱིས་གཙོས་ཆོས་སྐྱོང་དང་ནོར་ལྷ་ཁག་ཡོད། བང་རིམ་
གཉིས་པར་རྒྱལ་བ་མི་འཁྲུག་པ་དང་ཚེ་དཔག་མེད་སོགས་ཀྱི་ལྷ་ཚོགས། བང་རིམ་གསུམ་
པར་ཕྱོགས་བཞིར་སྒོ་ཆེན་བཞི་སྟེ་ལྷོ་ནས་རྩིས་པའི་འོད་དཔག་མེད། རིན་ཆེན་འབྱུང་
225



ཤེས་རབ་ཀྱི་ཚོམས།
ལྡན། དོན་ཡོད་གྲུབ་པ། མི་སྐྱོད་རྡོ་རྗེ་ལ་སོགས་པའི་ལྷ་ཚོགས། བཞི་བར་གྲུབ་མཐའ་ཁག་
གི་བླ་རྒྱུད། བུམ་པའི་ནང་ལྷོར་ཐུབ་པ་གནས་བརྟན་བཅུ་དྲུག ནུབ་ཏུ་ཤཱཀྱ་སེང་གེ་གཙོ་
འཁོར་གསུམ། བྱང་དུ་ཡུམ་ཆེན་མོར་ཕྱོགས་བཅུའི་སངས་རྒྱས་ཀྱིས་བསྐོར་བ། ཤར་དུ་
ཐོག་མར་སྨན་འདམ་ཡིན་པ་ལ་རྗེས་སུ་གསེར་ཟངས་ཀྱི་རྣམ་པར་སྣང་མཛད། བྲེའི་ནང་
དུས་འཁོར་དང་འཇིགས་བྱེད་དགྱེས་རྡོར་ལ་སོགས་པའི་ལྡེབས་རིས། ཆོས་འཁོར་བཅུ་
གསུམ་ནང་ལི་མའི་རྡོ་རྗེ་འཆང་དྲོད་རྟ་རྔ་ཙམ་ཡོད་པ་བཞུགས་ཟེར།
མདོར་ན་བང་རིམ་བཞི་ལ་ཕྱོགས་བཞིར་ལྷ་ཁང་ལྔ་རེ། བུམ་པའི་ཕྱོགས་བཞིར་ལྷ་
ཁང་རེ། བྲེ་ཡི་ཕྱོགས་བཞིར་ལྷ་ཁང་རེ། ཆོས་འཁོར་སྟོད་སྨད་གཉིས་ལ་ལྷ་ཁང་རེ་བཅས་
ཁྱོན་ལྷ་ཁང 77 ཡོད། གཞན་ཡང་ལྷ་ཁང་ཚང་མར་མདོ་རྒྱུད་ཀྱི་ལྷ་འབུར་སྐུ་དང་། བྲིས་མ།
དཀྱིལ་འཁོར་བཅས་བར་མཚམས་མེད་པར་བཀོད་ཡོད་པ་བཅས་ལྷ་ཁང་གི་སྟེང་ན་ལྷ་
ཁང་དང་མཆོད་རྟེན་གྱི་ནང་ན་མཆོད་རྟེན་ཡོད་པའི་བཟོ་བཀོད་ཕུན་སུམ་ཚོགས་པ་ཞིག་
རེད།
མཆོད་རྟེན་གྱི་སྟེང་ནས་བལྟས་ནས་རྒྱལ་རྩེ་རྫོང་ནི་གཟི་ཉམས་ཀྱིས་ཁྲོད་དུ་
འགྱིང་འདུག་ལ། འདིའི་ཕྱོགས་བཞི་ལ་བལྟས་ན་དགོན་པའི་ལྕགས་རི་དང་བཅས་པ་
གསལ་བོར་མིག་ལ་འཆར་ཡོང་། མིག་བཙུམས་ནས་བསམ་གཞིག་ཅིག་བྱེད་དུས་མེས་
པོའི་སྤོབས་པ་དང་བློ་གྲོས་ཡིད་ལ་གསལ་བོར་འཆར་འོང་།
མཆོད་རྟེན་འདིས་བོད་ཀྱི་ཆོས་ལུགས་དང་རིག་གནས་སྒྱུ་རྩལ། བཟོ་ལས་བཅས་
ཕྱོགས་མང་བོ་ཞིག་ནས་ང་ཚོའི་མེས་པོ་སྟོན་གྱིན་འདུག་ལ། མེས་པོའི་བློ་གྲོས་ཀྱང་སྟོན་
གྱིན་འདུག ངས་འདི་ནས་ང་ཚོའི་མེས་པོ་དྲན་བྱུང་ལ། མེས་པོའི་བློ་གྲོས་ཀྱིས་བདག་ལ་
རྟག་ཏུ་དྲན་སྐུལ་བྱེད་པའི་སྣང་བ་ཞིག་ཀྱང་སྐྱེས་བྱུང༌།
226



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྷའི་བདུད་རྩི་མི་ཡུལ་དུ་འདྲེན་སའི་གངས་རི།
གནོད་སྦྱིན་གངས་བཟང་།
གནོད་སྦྱིན་གངས་བཟང་ནི་བོད་ཀྱི་གངས་རི་མཐོན་པོའི་གྲས་ཤིག་ཡིན་ལ། ལྷ་
སྒྲུང་དང་ལོ་རྒྱུས་ཀྱི་ཁྲོད་ན་བཞུགས་པའི་གངས་རི་ཞིག་ཀྱང་རེད། ང་ཚོས་མྱང་ཡུལ་གྱི་
གནས་ཚུལ་ལ་རྒྱུས་ལོན་བྱེད་ན་ངེས་པར་གནོད་སྦྱིན་གངས་བཟང་ནས་གླེང་དགོས་པ་
རེ
གནོད་སྦྱིན་གངས་བཟང་ནི་མཚོ་ངོས་ལས་མུས་བདུན་སྟོང་བདུན་བརྒྱ་ཉི་ཤུ་ཡོད་
པའི་གངས་རི་ཞིག་ཡིན་ལ། ཕུ་ཧ་བོ་གངས་བཟང་ཞེས་གནོད་སྦྱིན་མཆེད་གསུམ་གྲགས་
པ་གནས་ཤིང་། གང་བ་བཟང་བོ། ཆོ་བོ་བཟང་བོ། ནོར་བུ་བཟང་བོ་གསུམ་དང་སྲས་
མཁའ་རོའི་སྟག་བཙན་ལྔ་བརྒྱ་དང་བཅས་པས་བ
པ ས་བདག་ཏུ་བཟུང་བར་བཤད། ང་ཚོ་
གངས་འདབས་ནས་བརྒྱུད་དུས་དབུ་རྩེ་ལ་སྨུག་པས་བཏིམས་ནས་ཅི་ཞིག་ལ་བསམ་བློ་
གཏོང་བའམ། ཡང་ན་ང་ཚོས་ནམ་ཡང་ཚོད་དཔག་བྱེད་ཐབས་བྲལ་བའི་ཐུགས་དགོངས་
ཤིག་བཅངས་ཡོད་པ་འདྲ།
ང་ཚོས་རྒྱུན་དུ་ཐོས་པའི་མྱང་ཆུ་ནི་མྱང་ཡུལ་ནས་བཞུར་བ་ཡིན་ལ། མྱང་ཆུ་དེ་
བཞུར་བའི་རྒྱུད་ལ་མྱང་ཡུལ་དུ་གྲགས། ཆུ་བོ་དེ་རྒྱལ་རྩེར་སླེབས་དུས་ཉིང་རོའི་ཆུ་བོ་
སོགས་དང་འདྲེས་ཤིང་། ཡུལ་དེའི་འབྲོག་རྩེ་ཡན་ལ་མྱང་སྟོད་དང་དེའི་མན་ལ་མྱང་སྨད་
དུ་འབོད། དེང་སང་གི་གཞིས་ཀ་རྩེ་དེ་མྱང་སྨད་དུ་ཡོད་པས་མྱང་ཡུལ་སྟོད་སྨད་བར་
གསུམ་གྱིས་རྒྱུ་ཤིན་ཏུ་ཆེ་བ་ཤེས་ཐུབ། བོད་ཀྱི་ལོ་རྒྱུས་སུ། མྱང་སྟོད་འདྲེ་དང་ཁྱུང་གིས་
འཛིན། མྱང་བར་རྩད་པོ་འ་ཞྭས་འཛིན། མྱང་སྨད་ལྕེ་དང་དཔྱལ་གྱིས་འཛིན་ཞེས་རུས་
རྒྱུད་དེ་དག་གིས་རིམ་བཞིན་བཟུང་ཞིང་བསྐྱངས།
མྱང་ཆུ་ཞེས་པ་ནི་སློབ་དཔོན་པད་མ་དང་འབྲེལ་བ་ཡོད་པར་བཤད་ཅིང་། སློབ་
227



ཤེས་རབ་ཀྱི་ཚོམས།
དཔོན་པད་མ་བོད་དུ་བྱོན་དུས་བོད་ཀྱི་རི་ཆུ་ནགས་གསུམ་གང་ལའང་འབྲེལ་བ་ཞིག་
བྱས་མེད་པ་དཀོན་ཚོད་རེད། དེ་ནི་གཅིག་བྱས་ན་དུས་ཚོད་དང་སྣང་ཚོད་ཀྱི་ཚད་བཀབ་
ལས་བརྒལ་བའི་སྐྱེས་བུ་ཞིག་ཡིན་པའི་རྐྱེན་གྱིས་ཡིན་སྲིད་ལ། གཅིག་བྱས་ན་ཁོང་ནི་རང་
བྱུང་ལ་དུངས་པ་ཟབ་པས་ཀྱང་ཡིན་སྲིད། ཡིན་ན་ཡང་། ཁོང་གི་ནུས་མཐུ་ལ་རྒྱུས་ཅུང་
ཟད་མེད་པ་ཞིག་གིས་བལྟས་ན་ལོ་རྒྱུས་དང་འབྲེལ་བའི་ལྷ་སྒྲུང་ཞིག་ཡིན་ལ་ དད་པའི་
སྣང་ངོ་ལས་འབུས་པའི་རིག་གནས་ཤིག་ཀྱང་ཡིན་སྲིད།
ཁོང་གིས་ནམ་ཞིག་རྗེས་འབངས་ཉེར་ལྔ་རྗེས་སུ་ཁྲིད་ནས་མི་བགྲོད་མི་ཐུབ་པའི་
གངས་རི་འདིའི་རྩེར་ཕེབས་ཏེ་ཏིང་ངེ་འཛིན་གྱིས་ས་གཞི་ཐམས་ཅད་བྱིན་གྱིས་བརླབས།
སྐབས་དེར་ལྷའི་དབང་བོ་བརྒྱ་བྱིན་ཤེལ་གྱིས་བུམ་པ་ལྷའི་བདུད་རྩིས་གང་བ་ཞིག་ཕུལ་
ནས་ལྷའི་བདུད་རྩི་མྱང་དུ་གསོལ་ཞེས་ཞུ་བས་ཁོང་གིས་ཟག་པ་མེད་པའི་ཏིང་ངེ་འཛིན་
ལ་ཞུགས་ནས་བདུད་རྩི་བུམ་པ་འདི་ཉིད་ཟད་པ་མེད་པར་བྱིན་གྱིས་བརླབས། རྗེ་
འབངས་ཉེར་ལྔ་ལ་གནང་ནས། རིགས་ཀྱི་བུ། བདུད་རྩིའི་རོ་མྱང་བར་བྱའོ་ཞེས་གསུངས་
པ་ནས་ས་དེར་མྱང་ཞེས་པའི་མིང་ཐོགས།
དེ་ནས་བདུད་རྩིའི་བུམ་པ་ཐོགས་ནས་གནོད་སྦྱིན་གངས་བཟང་གི་རྩེ་མོར་བདུད་
རྩི་བླུགས་ཏེ་བྱིན་གྱིས་བརླབས་པས་དེ་ནས་བཞུར་བའི་ཆུ་ལ་མྱ ང་ཆུ་ཞེས་གྲགས། མྱ ང་ཆུ་
དེ་འཐུང་ན་ཚེ་རིང་ཞིང་རིགས་དཔལ་རྒྱས་པར་གྲགས། འོན་ཀྱང་ང་ཚོས་ལོ་རྒྱུས་སུ་ཤེས་
པ་ལྟར་ན་མྱང་ཞེས་པ་སློབ་དཔོན་པད་མའི་སྔ་རོལ་ནས་ཡོད་པ་མཐོང་མོད། གཏམ་རྒྱུད་
འདི་ལ་ཅི་ཡང་མི་གནོད་དེ་གཏམ་རྒྱུད་འདི་ལས་བརྩི་བཀུར་ཞིག་དང་དད་པ་ཞིག་
མཚོན་པས་སྔར་བཞིན་རིན་ཐང་ཆེ་བའི་གཏམ་རྒྱུད་ཅིག་ཡིན།
མྱང་ཆུ་འཐུང་བས་ཡིན་ནམ། མྱང་ཡུལ་སྟོད་སྨད་བར་གསུམ་གྱི་ས་ཆ་འ
བུ་དམ་པ་མང་དུ་འཁྲུངས། དཔེར་ན་མྱང་སྟོད་དུ་རྒྱལ་ཚབ་དར་མ་རིན་ཆེན་དང་གཡུ་
ཐོག་གསར་མ་ཡོན་ཏན་མགོན་པོ། གཙང་སྨྱོན་ཧེ་རུ་ཀ སོགས་འཁྲུངས་པས་མྱང་གསེར་
གཞོང་རིང་མོ་རིག་པ་འབྱུང་བའི་ཞིང་ཁམས་སུ་གྲགས་པ་མང་དུ་ཡོད།
ཤམ་བུ་རྩེ་དགུ་རྩེ་ཆེན་ཟེར་བ་ཡང་ཡུལ་འདིར་ཡོད་པར་བཤད་དེ། གནས་དེར་ནི་
གུམ་བཙན་པོས་བློན་པོ་ལ་ལོ་ངན་ལ་འཐབ་ཟླ་བཅོལ་ནས་བཀྲོངས་ཤིང་རྒྱལ་སྲིད་
འདིར་སྐྱེས་
གྲི་
228



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འཕྲོག་ནས་སྡོད་དུས་རུ་ལས་སྐྱེས་ཀྱིས་འཐབ་དང་རྩལ་གྱིས་མྱང་རོ་ཤམ་པོ་རྩེ་ནས་ཕབ་
པའི་མྱང་རོ་ཤམ་པོ་ཡང་གནས་དེ་ཡིན་ཟེར། བསྟན་པ་སྔ་དར་གྱི་སྐབས་སུ་ས་དེར་སངས་
རྒྱས་ཀྱི་བསྟན་པ་ཆེས་དར་བའི་གནས་ཤིག་ཡིན་ཏེ། མྱང་ཆོས་འབྱུང་ལས། མྱང་སྟོད་
གཞུང་ན་བསྟན་པ་སྔ་དར་གྱི་དགོན་པ་བདུན་ཡོད། རྩིས་ཀྱི་རྒྱལ་བོའི་ལྷ་ཁང་ཡོད། རྒྱ་
ཕིབས་གསུམ་ཡོད་ཅེས་གསུངས།
རི་འདིའི་ནུབ་ལྡེབས་སུ་སློབ་དཔོན་པད་མ་ཡུན་རིང་བོར་སྒྲུབ་པ་ལ་བཞུགས་
པའི་གནས་པད་མའི་སྒྲུབ་ཕུག་དང་། སྒྲུབ་ཆུ་ཚེ་ཆུ་མར་གྲགས་པ་དྲི་ཞིམ་འོ་མའི་ཁ་དོག་
དང་འདྲ་བ་རྒྱུན་ཏུ་འབབ་པ་སོགས་དད་ལྡན་པ་དག་གི་དད་པའི་གསོས་སུ་འགྱུར་བ་
མང་དུ་བཞུགས།
བདག་གིས་ལོ་རྒྱུས་དེ་བསམ་བཞིན་དབང་མེད་དུ་གནོད་སྦྱིན་གངས་བཟང་གི་
དབུ་ལ་བལྟ་དགོས་བྱུང་། ཉེ་སྔོན་ཉི་ཧོང་གིས་རི་འཛེགས་པ་སྐོར་ཞིག་རི་འདིའི་རྩེ་མོར་
འགོས། གནོད་སྦྱིན་གངས་བཟང་གིས་མགོ་སྒུར་བ་ཕར་ཞོག ད་དུང་རི་འཛེགས་དཔའ་
བོ་བདུན་རྐྱེན་ལམ་དུ་བཏང་བས་ཁོ་ཚོ་ལམ་སྐབས་ནས་ཕྱིར་མི་ལོག་ཀ་མེད་བྱུང་སྐད། གོ་
ཐོས་ལྟར་ན་ད་ལྟའི་བར་དུ་རི་འདིས་སུ་ལ་ཡང་མགོ་སྒུར་མྱོང་མེད་སྐད། མགྲོན་པོ་ཞིག་
གིས་ལོ་འགའི་སྔོན་ལ་ལམ་འདི་གསར་དུ་གྲུབ་དུས་གངས་འདབས་ལམ་ཁར་ཟུག་ཡོད་
མོད། ད་ལྟ་རྒྱང་རིང་ན་མ་གཏོགས་གངས་མི་འདུག་ཟེར། འདི་ལ་བལྟས་ན་གངས་རི་
འདིའི་གངས་ཀྱང་རིམ་བཞིན་ཞུ་བཞིན་ཡོད་པ་འདྲ་ལ། ཁོའི་ཨུ་ཚུགས་ཀྱང་རིམ་བཞིན་
ཞི་བཞིན་པ་འདྲ།
བདག་སྡོད་པའི་རླངས་འཁོར་གནོད་སྦྱིན་གངས་བཟང་དང་བྲལ་ནས་ཐག་རིང་
བོ་ཞིག་ལ་བུད་སོང་། ཡིན་ན་ཡང༌། གནོད་སྦྱིན་གངས་བཟང་ངའི་སེམས་ན་སྨུག་ལོང་
དང་བཅས་ཏེ་འགྱིང་ཡོད་ལ་སྔར་བཞིན་བོད་གངས་ཅན་ལ་འཆི་བ་མེད་པའི་བདུད་རྩི་
གནང་བཞིན་འདུག
ཕངས་པ་ཞིག་ལ་ཁོང་གིས་གནང་བའི་འཆི་མེད་བདུད་རྩི་དེ་ཡང་དེང་རབས
ཅན་གྱི་གྲོང་ཁྱེར་འགའ་བརྒྱུད་པའི་རྗེས་སུ་སུས་ཀྱང་འཐུང་མི་འོས་པའི་བཙོག་པར་
བཟོས་འདུག
229



ཤེས་རབ་ཀྱི་ཚོམས།
ས་ལ་འཁྱིལ་བའི་ལྷ་ཡི་མཆོད་ཡོན།
ཡར་འབྲོག་གཡུ་མཚོ།
ས་བསལ་གང་ཡང་
དེ་རིང་བདག་ཅག་སྤྱི་སྤྱོད་རླངས་འཁོར་ལས་གནོད་སྦྱིན་གངས་བཟང་བརྒྱུད་
ནས་ཕྱིར་ལྷ་སར་ལོག ལམ་ཁར་ལོ་རྒྱུས་མང་བོར་འཁོད་པའི་སྣང་དཀར་རྩེ་ཞེས་པ་དེ་
བརྒྱུད་དགོས་པས་བདག་གིས་སྣང་དཀར་རྩེ་ཞེས་པ་གང་འདྲ་ཞིག་ཡིན་ནམ་སྙམ་ནས་
མིག་ཕྱི་རོལ་ལ་ཅེར་ནས་
ས་ཅི་ཞིག་མཐོང་བར་བལྟས་མོད། དམིགས་བ
མཐོང་མ་བྱུང་།
མིག་ལམ་དུ་མངོན་པ་ནི་བདག་གིས་བྱིས་པའི་དུས་ནས་ཐོས་མྱོང་བའི་བོད་ཀྱི་
མཚོ་ཆེན་ཡར་འབྲོག་གཡུ་མཚོ་རེད། བོད་ཀྱི་མཚོ་རེ་རེའི་ཆོས་ལུགས་དང་འབྲེལ་བའི་ལོ་
རྒྱུས་ཤིག་ཡོད་ལ་དེ་ལྟ་བུའི་ལོ་རྒྱུས་ཡོད་པས་ད་གཟོད་མཚོ་མོ་འདི་དག་ལ་སྲུང་སྐྱོབ་བྱ་
ཐུབ་པ་རེད། མཚོ་འདིར་ཡང་དེ་ལྟ་བུའི་ངག་རྒྱུན་ཞིག་ཡོད་པ་མ་ཟད། འདི་ནི་སློབ་
དཔོན་པད་མས་བོད་ཀྱི་མཚོ་བཞི་ལ་ཕྱག་རྗེས་བཞག་པའི་གྲས་ཤིག་སྟེ། འདིའི་ཕྱག་རྗེས་
ནི་ཤར་ངོས་སུ་ཡོད་ཅེས་བཤད་མོད། གང་འདྲ་ཞིག་ཡིན་མིན་ལྟ་བའི་གོ་སྐབས་མ་བྱུང་
བས་ཕངས་སེམས་ཤིན་ཏུ་ཆེ།
དེ་ནི་འཛིན་མའི་ལྟོ་བར་གཡུ་འབྲུག་སྔོན་མོ་འཁྱིལ་ནས་ཉལ་བ་ཇི་བཞིན་དྭངས་
ཤིང་གསལ་ལ་སྔོ་ཐིང་ངེར་འཁྱིལ། གནོད་སྦྱིན་གངས་བཟང་ནས་མར་ཡོང་ན་མཚོ་འདི་
ས་དམའ་ས་ཞིག་ན་ཡོད་ཀྱང་། གམ་པ་ལ་ནས་མར་བབས་ནས་ཕྱིར་བལྟས་ན་རིའི་རྩེ་མོ་
- -
མཚོ་བཞི་ནི་ཡར་མཚོ་གཡུ་མཚོ། བྱང་གནམ་མཚོ། བྷུ་མཚོ་པད་གླིང་། ཨ་མདོའི་མཚོ་སྔོན་པོ་
བཅས་ཡིན།
230



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ནམ་མཁའི་དབྱིངས་སུ་ཟུག་ཅིང་། རི་བོའི་ངོས་ཀྱི་ཀྱག་ཀྱོག་ལམ་བུ་ནི་ནང་འཁྲོལ་རྒྱུ་མ་
ཞགས་སྐོར་དང་འདྲ་ཞིང་། མཐོང་བ་ཙམ་གྱིས་འཇིགས་སྣང་སྐྱེས་པ་དང་། གཞན་གྱིས་
དྲན་སྐུལ་བྱས་པའི་མོད་ཐོས་པ་ཙམ་གྱིས་དངངས་འཚབ་ལངས་ཀྱིན་ཡོད་མོད། གནོད་
སྦྱིན་གངས་བཟང་ནས་བབས་ཏེ་དེའི་རྩེ་མོར་འབྱོར་དུས་རང་ཉིད་རྒྱ་མཚོའི་ངོས་ལས་
མཐོ་ཚད་སྤྱི་ཁྲི་ལྔ་སྟོང་བདུན་བརྒྱ་ལྷག་ཙམ་ན་ཡོད་པ་སུ་ཞིག་གི་ཡིད་ལ་འཆར་རམ།
ཡར་འབྲོག་གཡུ་མཚོ་དཀྱུས་རིང་ནར་མོའི་དབྱིབས་སུ་གྲུབ་ཅིང་བྱང་ངོས་ཁ་རྒྱ་
ཆུང་ལ་ལྷོ་ངོས་ཆུ་ཞེང་ཆེ་བ། མཚོ་མོའི་འཁོར་རྒྱ་ནི་ལེ་དབར་སྟོང་ལ་ཉེ་ཞིང་གཏིང་ཟབ་
ཤོས་ལ་སྨིད་ལྔ་བཅུ་ང་དགུ་ཡོད་ཅེས་གྲགས་ལ་མཚོ་དཀྱིལ་དུ་གླིང་ཕྲན་ཆེ་ཆུང་ཉེར་
གཅིག་ཡོད་ཅིང་། གླིང་ཕྲན་གསུམ་གྱི་སྟེང་དགོན་པ་བཏབ་ཡོད་ལ་གླིང་ཕྲན་གཉིས་སུ་
དུད་ཚང་བཅུ་རེ་ཡོད་དེ་དེ་ལས་གཞན་པ་དག་བྱ་ཡི་གླིང་ཕྲན་ཡིན༔ གླིང་ཕྲན་དེ་དག་ཏུ་
ཤུག་པ་དང་ཤིང་རིགས་འཛོམས་ཤིང་རང་བྱུང་གི་ཕ་བོང་མཚར་བོ་མང་སྐད། དེ་དག་ཆེ་
ཤོས་ལ་རྒྱ་ཁྱོན་སྤྱི་ལེ་གྲུ་བཞི་མ་བརྒྱད་ལྷག་ཙམ་དང་ཆུང་ཤོས་ལའང་རྒྱ་ཁྱོན་སྤྱི་ཁྲི་གྲུ་བཞི་
མ་སུམ་སྟོང་ལྷག་ཙམ་ཡོད།
གླིང་ཕྲན་དེ་རྣམས་རྩྭ་ཆུ་ཤིན་ཏུ་འཛོམས་པས་མཚོ་མོའི་ཉེ་འདབས་འབྲོག་སྡེ་
ཚོས་དབྱར་དུས་ཕྱུགས་ཟོག་རྣམས་ཀོ་གྲུར་བརྟེན་ནས་གླིང་ཕྲན་གྱི་རྩྭ་ཁར་གཏོང་བ་
དང་།དགུན་དུས་མཚོ་ངོས་དར་ཁ་འགྲིགས་རྗེས་གཞི་ནས་ཚུར་འདེད་ཡོང་གི་ཡོད། འདི་
ནི་ཆེས་དམིགས་བསལ་གྱི་ཕྱུགས་འཚོ་སྟངས་ཤིག་སྟེ་ཕྱུགས་ཟོག་རྣམས་དེར་སྐྱེལ་ན་རྫི་བོ་
ཡང་མི་དགོས་པ་སོགས་དམིགས་བསལ་གྱི་འཚོ་སྟངས་ཤིག་རེད།
ད་ལྟ་བྲིས་པའི་རྒྱ་ཡིག་གི་དཔེ་ཆར་མཚོ་ནང་དུ་སྲོག་ཆགས་ཆུང་རིགས་མང་བོ་
ཡོད་པས་ཉ་ལས་ཐོན་སྐྱེད་ཀྱི་རྟེན་གཞི་གཙོ་གྲས་ཤིག་ཡིན་ཞིང་། འབྲེལ་ཡོད་ཚན་པས་
ཚོད་དཔག་བྱས་པར་གཞིགས་ན་མཚོ་འདིའི་ནང་ཉ་རིགས་རྒྱུ་མ་དུང་ཕྱུར་བཞི་ནས་དྲུག་
བར་ཡོད་ཚོད་ལ་བོད་ཀྱི་ཉ་མཛོད་དུ་གྲགས། ད་ལྟ་བྲིས་པའི་རྩོམ་ཡིག་དག་ཏུ་མཚོ་འདིའི་
ཉ་ནི་སྐྱི་པགས་སྲབ་ལ་ཤ་ཤེད་ཆེ་ཞིང་བྲོ་བ་ལྷག་པར་ཆེ་བས་ལོ་ལྟར་དཔྱིད་དབྱར་སྟོན་
231



ཤེས་རབ་ཀྱི་ཚོམས།
གསུམ་དུ་ཁྲོམ་རར་མཁོ་འདོན་བྱེད་པའི་བཟའ་བཅའ་ལེགས་གྲས་སུ་བྱེད་སྐད།
སྐད་ཆ་འདི་ཐོས་རྗེས་ཁྱོད་ཀྱིས་ཡར་འབྲོག་གཡུ་མཚོའི་ཉ་མོ་རྣམས་ལ་ཡང་
འཇིགས་སྔངས་ག་འདྲ་ཞིག་འབྱུང་བཞིན་པ་གསལ་བོར་ཤེས་ངེས། སྔོན་ཆད་བོད་ན་ཉ་
ཤ་ཟ་མཁན་དེ་འདྲ་མེད་ལ་ཡོད་པའི་ས་ཁུལ་དུའང་ཉ་ཕྲུ་གུ་སྦྲུམ་པ་དང་ཕྲུ་གུ་སྐྱོང་བའི་
དུས་སུ་ཀླུང་རྒྱ་བསྡམས་པས་ཉ་རིགས་རྩ་མེད་དུ་འགྲོ་བའི་ཉེན་ཁ་མེད་ཅིང་། ལྷག་པར་
བླ་མཚོ་ལ་སོགས་མཚོ་ཁྱད་པར་ཅན་དུ་ཉ་འཛིན་མཁན་ཞིག་གཏན་ནས་མེད། ད་ལྟ་ཡར་
འབྲོག་གཡུ་མཚོའི་ཉ་ཤ་ཞིམ་ཞེས་རྒྱ་ཡིག་གི་དཔེ་ཆ་མང་བོ་ཞིག་ཏུ་བྲིས་འདུག ད་ལྟ་དེ་
ལྟ་བུའི་བྱེད་ཐབས་མེད་པས་ནམ་ཞིག་བཅུད་རྩ་མེད་དུ་སོང་ནས་སྣོད་ཀྱང་འཇིག་ངེས་
ལ་སྣོད་འཇིག་ན་བཅུད་ཀྱང་འཇིག་པར་ངེས།
གཞན་ཡང་མཚོ་ཐོག་ཏུ་བྱ་ངུར་བ་དང་ཆུ་སྐྱར་སོགས་བྱ་རིགས་ཀྱང་མང་བོ་གནས་
ཡོད། མཚོའི་མཐའ་སྐོར་དུ་རྩྭ་ཆུ་འཛོམས་པའི་རྩྭ་ཐང་མུའུ་བྱེ་བ་གཅིག་ཙམ་ཡོད་པས་
བོད་ཀྱི་འབྲོག་ཐང་ཆེ་གྲས་ཤིག་ཡིན། རི་མོར་བྲིས་པ་ལྟ་བུའི་མཚོ་མོ་འདིའི་བདེ་སྡུག་ག་
འདྲ་ཡིན་པ་ངས་ཚོད་དཔག་བྱེད་མ་ཐུབ།
དེ་ལྟ་བུའི་མཚོ་མོ་དེའི་ཆགས་ཚུལ་ནི་སྔོན་མཁའ་འགྲོ་མ་ཡེ་ཤེས་མཚོ་རྒྱལ་སྒྲུབ་པ་
ལ་བཞུགས་སྐབས་བོན་པོས་གསེར་བཙོ་མ་ཞོ་གང་འཕངས་པ་མཚོར་བསྒྱུར་བ་ཡིན་པར་
གྲགས་པ་དང་ཚན་རིག་གིས་མོ་བཏབ་ནས་ཤེས་པ་ལྟར་ན་བོད་ལྗོངས་ས་མཐོའི་ཕྱི་སྣོད་
ཀྱི་འཇིག་རྟེན་ཆགས་དུས་ནས་རིམ་བཞིན་ཀོང་རོང་དུ་གྱུར། མཚོ་འདི་དང་ཐོག་ཡར་
ལུང་གཙང་བོ་དང་འབྲེལ་བ་ཡོད་མོད་མི་ལོ་ས་ཡ་གཅིག་གི་སྔོན་དུ་རི་ཉིལ་ནས་ལུང་
གཞུང་འགག་སྟབས་ད་ལྟའི་མཚོ་འདི་གྲུབ། མཚོ་དེ་ནི་གངས་ལྗོངས་ཀྱི་མཛེས
(ས་རྒྱུན་དུ་
གྱུར་པའི་མཚོ་ཆེན་མ་ཕམ་གཡུ་མཚོ་དང་། གནམ་མཚོ་ཕྱུག་མོ་སོགས་དང་འདྲ་བར་ཕྱི་
ནང་ཀུན་གྱིས་རྩ་ཆེན་དུ་འཛིན་ཞིང་ཡུལ་གྲུ་ཀུན་ཏུ་སྙན་གྲགས་ཆེ་བ་ཞིག་ཡིན། མཚོ་མགོ་
དེར་ལུང་གངས་ཆེན་དང་མཚོ་གཞུག་ཟས་མ་རྒུ་རུལ་ནས་ཉིན་ལམ་མང་བོའི་བར་དུ་
ཡོད་པ་ཡིན་ནོ་ཞེས་བརྗོད།
232



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དེ་རྒྱུད་ཀྱི་ས་ནི་དུས་རབས་བཅུ་གསུམ་པར་ས་སྐྱ་འགྲོ་མགོན་འཕགས་པའི་དུས་
སུ་བཙུགས་པའི་བོད་ཁྲི་སྐོར་བཅུ་གསུམ་གྱི་ཡ་གྱལ་ཡར་འབྲོག་སྟག་ལུང་ཁྲི་དཔོན་གྱི་
མངའ་ཁོངས་སུ་གཏོགས་ལ་མཚོ་ཆེན་དེའི་མིང་ལའང་ཡར་འབྲོག་ས་ཁོངས་སུ་ཆགས་པ་
དང་། ཁ་དོག་རིན་ཆེན་གཡུ་ལྟར་སྔོ་བའི་མཚོ་མོ་ཡིན་པའི་ཆ་ནས་མིང་དུ་ཡར་འབྲོག་
གཡུ་མཚོར་གྲགས།
གམ་པ་ལ་
པ་ལ་མོ་ནི་ཧི་མ་ལ་ཡའི་རི་རྒྱུད་དང་གངས་ཏི་སེའི་རི་རྒྱུད་འབྲེལ་མཚམས་
དང་སྔར་དབུས་གཙང་གི་དབྱེ་མཚམས་སུ་གྲགས། འདི་ནི་བོད་དུ་གྲགས་པ་འབར་བའི་
ལ་ཞིག་ཡིན་ལ་ད་ལྟ་རླངས་འཁོར་ནས་སོང་ན་དེ་འདྲ་སྐྲག་དགོས་པ་ཞིག་གཏན་ནས་
མིན་བདག་ཅག་མར་ཡོང་སྐབས་ལྕགས་རྟ་ཞོན་པའི་གནས་སྐོར་བ་འགའ་རེས་ལྕགས་
རྟར་ཞོན་ནས་དལ་གྱིས་གམ་པ་ལ་མོར་འགོ་བ་མཐོང་། དེ་དག་གིས་ཆེད་དུ་གམ་པ་ལ་
མོའི་མཐོ་ཚད་གོམ་པས་འཇལ་བ་དང་མཚུངས།
ད་ལྟ་ཡར་འབྲོག་གཡུ་མཚོའི་མཐའི་རི་ཕུག་སྟེ་མཚོ་ལས་ཆུ་དྲངས་ནས་གློག་
འདོན་ས་ཚིགས་ཆེན་པོ་ཞིག་བསྐྲུན་ཡོད་ཅིང་། དེས་བོད་ཀྱི་ས་ཆར་གློག་ཤུགས་ཆེན་པོ་
ཞིག་བཏོན་ཡོད་མོད། བལྟས་ཚོད་ལ་ཡར་འབྲོག་གཡུ་མཚོ་ཇེ་ཆུང་ལ་འགྲོ་བཞིན་པ་ཚེས་
མངོན་པར་གསལ། ངོ་མ། མཚོ་མོ་ཇེ་ཆུང་དུ་སོང་བ་དང་བསྟུན་ནས་སྔོན་གྱི་གཏམ་རྒྱུད་
ཀྱང་ཇེ་ཆུང་ལ་འགྲོ་བཞིན་འདུག
བདག་སྡོད་པའི་རླངས་འཁོར་གམ་པ་ལ་ནས་མར་འགྲོ་བཞིན་ཡོད་ཅིང་ལྷང་
འཇགས་ཀྱི་རླངས་འཁོར་འདིའི་ནང་གི་ངའི་སེམས་པ་ལྷིང་འཇགས་ཀྱི་མཚོ་མོ་ངོས་ན་
ལུས་འདུག
233



ཤེས་རབ་ཀྱི་ཚོམས།
གྲྭ་བ་བཙོན་མ་ཞིག་གིས་བཙུགས་པའི་རྒྱལ་ཁབ།
སྣེ་གདོང་རྫོང་།
སྣེ་གདོང་ཞེས་པ་ནི་རི་གླང་ཆེན་ཉལ་བ་ལྟ་བུའི་སྣ་སྟེང་དུ་རྫོང་དེ་ཆགས་སྟབས་སྣེ་
གདོང་ཞེས་སྔོན་གྱི་སྣེ་གདོང་རྫོང་གི་མིང་རང་འཇགས་སུ་བཞག་སྟབས་སྣེ་གདོང་རྫོང་
ཞེས་དང༌། ད་ལྟའི་སྣེ་གདོང་རྫོང་ཆགས་ཡུལ་ཡང་སྔོན་སྣེ་གདོང་རྫོང་ཆགས་ཤུལ་གྱི་རི་
གཤམ་དུ་ཡོད། འདི་ནི་བོད་ཀྱི་གྲྭ་བ་བཙོན་མ་ཞིག་གིས་བཙུགས་པའི་རྒྱལ་ས་ཡིན་པས་
བདག་ལ་མཇལ་འདོད་པའི་སྤྲོ་བ་ཤིན་ཏུ་ཆེ། ཡིན་ན་ཡང་། ཕངས་པ་ཞིག་ལ་ཉིན་འདི་
དག་གི་རིང་ལ་རྐང་འགྲོས་ཀྱིས་སོང་ཆེ་བས་ད་ལྟ་རྒྱང་ནས་བལྟ་བ་ལས་ཉེ་སར་འགྲོ་མ་
ཐུབ།
གྲྭ་བ་དེའི་མིང་ལ་བྱང་ཆུབ་རྒྱལ་མཚན་ཟེར་ཞིང་། ཁོ་ནི་རླངས་ལྷ་རིགས་སུ་
འཁྲུངས། ས་སྐྱའི་གོང་མའི་སྐབས་སུ་རླངས་ལྷ་རིགས་ཟེར་བ་འདིའི་གདུང་རྒྱུད་དག་ལ་
ཕག་མོ་གྲུ་བའི་ཁྲི་དཔོན་གྱི་གོ་གནས་ཐོབ། གདུང་རྒྱུད་འདིའི་དཔོན་པོ་ཕལ་ཆེར་རབ་
བྱུང་ནས་སློབ་གཉེར་མཛད་པས་མཁས་པའི་གྲགས་པ་ཐོབ། བྱང་ཆུབ་རྒྱལ་མཚན་ཟེར་
བ་དེ་འདིའི་དཔོན་པོ་རྒྱལ་མཚན་སྐྱབས་དང་ལྕམ་ཆུང་བ་འབུམ་སྐྱིད་གཉིས་ཀྱི་བུ་རུ་
འཁྲུངས། ཆུང་དུས་ནས་རབ་ཏུ་བྱུང་སྟེ་སློབ་གཉེར་བྱས་ཤིང་ཞོར་དུ་རྟ་ཞོན་སྟངས་དང་
མདའ་རྡོ་མཆོང་གསུམ། གཏམ་དང་ཚོགས་པའི་འགོ་ཁྲིད་སྟངས་ལ་སོགས་པ
གས་པར་སྦྱངས།
དགུང་ལོ་ཉི་ཤུ་བར་སློབ་གཉེར་མཐར་ཕྱིན་པ་དང་ས་སྐྱ་གོང་མས་ཏའི་སི་ཏུ་ཞེས་
པའི་གོ་གནས་དང་སྟག་མགོ་ནོར་གསུམ་པ་ཞེས་པའི་ཐམ་ཀ་བྱིན་ནས་ཕ་
དཔོན་དུ་བསྐོས། འབངས་རྣམས་ཚུལ་བཞིན་བསྐྱངས་པས་
ངས་པས་མངའ་ཐང་རྒྱས། ཁྲི་དཔོན་
234



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སྔ་མས་ཤོར་བའི་ཡུལ་སྡེ་དག་ཚུར་བླངས། གཡའ་བཟང་བས་ཕག་གྲུའི་སྟེང་དུ་དམག་
ཡོང་ནས་ཚུར་འགེབས་ཚན་ཁ་ཤས་བྱས་ཤིང་ཁ་མཆུ་བསླངས་པས་ཁ་མཆུ་གཏུགས་
བཤེར་བྱས་ན་ཡང་ས་སྐྱའི་དཔོན་ཆེན་རྣམས་གཡའ་བཟང་བའི་ཕྱོགས་སུ་ཡོ་བས་གཡའ་
བཟང་བ་ཐེངས་ཁ་ཤས་རྒྱལ། རྩ་བ་མ་ཆོད་པས་དམག་འཁྲུག་བྱས་པས་གཡའ་བཟང་བ་
ཕམ་སྟེ་བྲོས།
དེ་ནས་ས་སྐྱའི་དཔོན་ཆེན་དབང་ཕྱུག་དཔལ་བའི་དྲུང་དུ་གཏུགས་བཤེར་བྱས་
པས་ཕག་གྲུ་ལ་བདེན་ཆེ་ཙམ་བྱུང་ཡང་ཚལ་བ་དཔོན་ཀུན་རྡོར་གྱིས་ཕྱོགས་འཐེན་བྱས་
པས་གཡའ་བཟང་བ་རྒྱལ་བས་ས་སྐྱའི་ལས་ཚན་དུ་ཡོད་པའི་རླངས་ཀྱི་མི་རྒྱུད་བསོད་
ནམས་རྒྱལ་མཚན་ཕག་གྲུའི་ཁྲི་དཔོན་དུ་བསྐོས་ཏེ་སྣེ་གདོང་དུ་སོང་ཡང་། ཏའི་སི་ཏུ་རྒྱལ་
མཚན་གྱིས་ཁྲི་དཔོན་གྱིས་གོ་ས་མ་སྤྲད། དེ་ནས་མི་རིང་བར་ས་སྐྱའི་དཔོན་ཆེན་དབང་
བརྩོན་གྱིས་སི་ཏུ་སྟོན་ཐོག་ཏུ་བོས་ནས་བཟུང་སྟེ་གུང་ཐང་དུ་ཞག་བཅུ་དགུར་བཙོན་དུ་
བཅུག་ནས་ཚ་འཇམ་སྣ་ཚོགས་ཀྱིས་ཐམ་ཀ་སྟག་མགོ་གཏོད་དགོས་བྱས་ཀྱང་ངས་ས་སྐྱ་
གོང་མའི་ཞབས་འདེགས་མ་བསྒྲུབས་པ་དང༌། མི་སེར་ལ་གནོད་པའི་བྱ་བ་གང་ཡང་མ་
བྱས་པས་ཁྲི་དཔོན་གྱི་ལས་ཀ་སྤྲོད་མི་ཐུབ་ཅེས་ཨུ་ཚུགས་བྱས་པས་ས་སྐྱའི་དཔོན་ཆེན་
དབང་བརྩོན་ཡང་ཐབས་ཟད་ནས་ཕྱིར་བཏང་།
1351 ལོར་སླར་ཡང་ཐེངས་གཉིས་ལ་གཡའ་ཕག་འཁྲུགས་ཀྱང་ཕག་གྲུ་བ་རྒྱལ་བས་
ས་སྐྱའི་དཔོན་ཆེན་རྒྱལ་བཟང་བ་ཡར་ལུང་དུ་སོང་ནས་གཡའ་ཕག་གི་གཟུ་བཤད་སྐབས་
ཏའི་སི་ཏུས་རང་གིས་བློན་པོ་རྣམས་ལ་སང་ངེད་བཟུང་ནས་པགས་པ་དམར་བཤུས་བྱེད་
ཀྱིན་འདུག་ཟེར་ན་ཡང་སྣེ་གདོང་མ་གཏོད་ཅེས་བཀོད་ཁྱབ་བཏང་། ཕྱི་ཉིན་དཔོན་ཆེན་
གྱིས་སི་ཏུ་བཟུང་ཡང་ཐེལ་མེར་བསྲེགས་ནས་ལེན་རྒྱུ་མ་བྱུང་། དཔོན་ཆེན་རྒྱལ་བཟང་བ་
སྣེ་གདོང་དུ་སྐོར་གཡེང་བྱེད་དུ་སོང་ནས་སྣེ་གདོང་ཚུར་སྤྱད་དགོས་བཤད་ཀྱང་ཕག་གྲུའི་
བློན་པོ་རྣམས་ཀྱིས་ས་སྐྱའི་དཔོན་ཆེན་ལས་སྡེ་སྲིད་གལ་ཆེ་ཟེར་ནས་པོ་བྲང་མ་གཏད།
དེ་ནས་སྡེ་སྲིད་ཏའི་སི་ཏུ་ལ་བཙོན་ལས་བྱས་ཏེ་བཙོན་ཆས་གཡོགས་ནས་ས་སྐྱར་
235



ཤེས་རབ་ཀྱི་ཚོམས་
འཁྱེར། ཟླ་བ་གསུམ་ཙམ་ལ་ས་སྐྱར་བཙོན་དུ་བཟུང་བས་འོ་བརྒྱལ་མང་བོ་མྱངས། སྐབས་
དེར་ས་སྐྱའི་ནང་ཆེན་དབང་བརྩོན་གྱིས་ཧོར་རྒྱལ་དང་འབྲེལ་བ་བྱས་ནས་དཔོན་ཆེན་གྱི་
གོ་ས་འཕྲོག་རྩིས་བྱེད་པ་དཔོན་ཆེན་རྒྱལ་བཟང་བས
་བས་ཤེས་ཏེ་སི་ཏུ་དང་ལྐོག་གྲོས་བྱས་ཏེ་
ཕན་ཚུན་ལ་གྲོགས་བྱ་རྒྱུ་ཁས་བླངས་ཏེ་ཤོར་བ་ལྟར་མཛད་ནས་སི་ཏུ་བཏང་།
1352 ལོར་སི་ཏུ་ཕྱིར་སྣེ་གདོང་ཕོ་བྲང་དུ་སླེབས་ནས་དམག་བཏེགས་ཏེ་གཡའ་
བཟང་བ་དཔུང་ཤུགས་ཀྱིས་བླངས། རིང་བོ་མ་ལོན་པར་ཐང་བོ་ཆེར་ཡང་དཔུང་འཇུག་
བྱས། སྐབས་དེར་ས་སྐྱའི་ནང་ཆེན་དབང་བརྩོན་གྱིས་གློ་བུར་དཔོན་ཆེན་རྒྱལ་བཟང་བ་
བཟུང་ནས་བཙོན་དུ་བཅུག དཔོན་ཆེན་གྱི་དབང་འཕྲོག་སྟེ་བོད་ཁྲི་སྐོར་བཅུ་གསུམ་གྱི་
དམག་བསྡུས་ནས་སྣེ་གདོང་བར་དཔུང་འཇུག་བྱས། སི་ཏུས་ཕག་གྲུའི་ཁྲི་སྐོར་གྱི་དམག་
བསྡུས་ཤིང་རང་ཉིད་ཀྱིས་དམག་དྲངས་ནས་འཐབ་པས་རྒྱལ་ཏེ། ས་སྐྱའི་དམག་རྣམས་
དེད་ནས་གསོད་བཟུང་བྱེད་སྐབས་ས་སྐྱའི་བླ་མ་དམ་པ་དང་དབུས་གཙང་གི་མི་ཆེན་
མང་བོ་བར་འདུམ་ལ་བྱོན་ཏེ་རྒྱལ་བཟང་བ་བཙོན་ནས་གློད་པ་སོགས་ནང་འགྲིག་བྱུང་
ཚུལ་གྱིས་ཇོ་མོ་མཁའ་རེག་བར་དུ་བླངས།
ལོར་ས་སྐྱའི་དཔོན་ཆེན་དབང་བརྩོན་དང་ནང་ཆེན་ནམ་མཁའ་བསྟན་པ་
གཉིས་བར་ལ་འགལ་བ་བྱུང་སྟེ་ས་སྐྱར་ནང་འཁྲུག་བྱུང་སྟེ། དཔོན་ཆེན་རྒྱལ་བ་བཟང་བོ་
གློ་བུར་དུ་འདས། ཏཱའི་སི་ཏུས་དེ་ཤེས་མ་ཐག་དཔུང་ཆེན་ས་སྐྱར་བཏེགས་ནས་ཏཱ་དབེན་
བློ་གྲོས་རྒྱལ་མཚན་ཁྲི་ལས་ཕབ། དཔོན་ཆེན་བཟུང་ཞིང་ལས་བྱེད་གནད་ཆེ་བ་བཞི་བརྒྱ་
བརྒལ་བ་གནས་དབྱུང་གཏོང་བ་སོགས་
ས་ཀྱི་ཁྲིམས་ལ་སྦྱར། ས་སྐྱའི་སྲིད་དབང་འཕྲོག་
ནས་བོད་ཆོལ་ཁ་གསུམ་ཡོངས་སུ་རྫོགས་པ་ལ་དབང་བསྒྱུར།
ཏའི་སི་ཏུ་སློབ་གཉེར་བ་ནས་ཁྲི་དཔོན་ལ་བཞུགས་པ་དང་བཙོན་མ་ནས་བོད་
ཆོལ་ཁ་གསུམ་གྱི་བདག་པོར་གྱུར་པ་ལ་བསམ་བཞིན་བདག་གི་སྣང་བ་འཕྲུལ་སྣང་ཞིག་
ཏུ་འདྲེས་སོང་བ་དང་འདྲ་ལ། ཁོས་བོད་ཀྱི་བདག་པོར་བཞུགས་པ་ནས་རྫོང་ཆེན་བཅུ་
གསུམ་བརྩིགས་ཤིང་ལོ་གསུམ་རེར་རྫོང་དཔོན་འགྲོ་བའི་ལམ་ལུགས་གཏན་ལ་ཕབ།
1358
236



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཁྲིམས་ཡིག་ཞལ་ལྕེ་བཅོ་ལྔ་ལག་ཏུ་བསྟར་ནས་ཆོས་སྲིད་རིག་གནས་དཔལ་འབྱོར་དང༌
བཅས་པ་སྔར་མེད་པའི་དར་རྒྱས་བྱུང་བ་སོགས་རྒན་མོ་གསེར་འཁུར་གྱི་དུས་རབས་བྱུང་
འདུག
སི་ཏུ་རྒྱལ་མཚན་ནས་རིམ་བཞིན་ཤཱཀྱ་རྒྱལ་མཚན་དང་། གྲགས་པ་བྱང་ཆུབ།
བསོད་ནམས་གྲགས་པ། གྲགས་པ་རྒྱལ་མཚན། གྲགས་པ་འབྱུང་གནས། ཀུན་དགའ་
ལེགས་པ་དང་། ངག་གི་དབང་བོ། ངག་དབང་བཀྲ་ཤིས་གྲགས། ཞབས་དྲུང་ངག་དབང་
གྲགས་པ་བཅས་ཏེ་བཅུས་བསྐྱངས་ཏེ་མཐའ་མཇུག་རྒྱལ་ས་རིན་སྤུངས་པ་ལ་ཤོར།
ལོ་རྒྱུས་ཕྱིར་དྲན་ལས་ཕྱིར་བསླངས་དུས་མིག་གིས་རྒྱང་རིང་གི་གནས་དེར་མཐོང་
བྱུང་། རེད་དེ། འདི་ནི་བོད་ཀྱིས་ལོ་རྒྱུས་སྟེང་བྱུང་བའི་གྲྭ་བ་བཙོན་མ་ཞིག་གིས་བཙུགས་
པའི་རྒྱལ་ཁབ་སྟེ་སྣེ་གདོང་བའི་རྒྱལ་ས་རེད། བདག་གིས་རྒྱལ་ས་དེར་རྒྱང་ལྟ་བྱེད་བཞིན་
ཁོང་རབ་ཏུ་བྱུང་ནས་ཚུལ་ཁྲིམས་སྲུང་བ་ལ་དོ་སྣང་བྱེད་རིན་ཞིག་གཏན་ནས་མེད་མོད།
བོད་ཀྱི་རྒྱལ་ཁམས་འདིར་རྒན་མོ་གསེར་འཁུར་གྱི་དུས་རབས་ཤིག་བྱུང་དུ་བཅུག་པ
ཧ་མི་ལས་ཀ་མེད་བྱུང་སོང་།
237



ཤེས་རབ་ཀྱི་ཚོམས།
བོད་ཀྱི་ཆོས་རིག་གི་སློབ་གྲྭ་ཆེན་མོའི་ཐོག་མ།
བསམ་ཡས་དགོན།
དབུས་གཙང་ལ་འགྲོ་ན་ངེས་པར་བསམ་ཡས་ལ་འགྲོ་བ་ནི་མདོ་སྨད་ཀྱི་མཇལ་བ་
དག་གིས་སྲོལ་དུ་གྱུར་འདུག བདག་ཀྱང་དེ་ལས་མ་འདས་ཏེ། བདག་ལ་ཨ་མདོ་མཇལ་བ་
དག་ལས་ཀྱང་དམིགས་བསལ་གྱི་བསམ་ཚུལ་ཞིག་ཡོད་པ་ནི་བསམ་ཡས་ལ་འ
མཇལ་བའི་ཆེད་ཁོ་ན་མིན་ལ། བསམ་ཡས་
མ་ཡས་ན་མར་ཁུ་བཞིན་འཁྱིལ་བའི་མཁན་སློབ་ཆོས་
གསུམ་གྱི་བྱིན་རླབས་དེ་ཁོ་ན་བསམ་པ་ཡང་གཏན་ནས་མིན།
བསམ་ཡས་ཞེས་པ་འདི་ནི་བོད་ཀྱི་གཏན་སྡོད་ཀྱི་སློབ་གྲྭ་ཆེན་མོའི་ཐོག་མ་དང༌།
དགོན་པའི་ཐོག་མ་བཅས་
མ་བཅས་ཡིན་པས་སློབ་དཔོན་ཐོན་མིའི་འཕྲིན་ལས་སྐྱོང་བའི་གནས་
འགངས་ཆེན་ཞིག་དང་བོད་ཀྱི་ཆོས་སྲིད་རིག་གནས་ཀྱི་འཕྲིན་ལས་ཕྱོགས་སུ་སྤེལ་བའི་
དགོན་པ་དང་སློབ་གྲྭ་ཡང་ཡིན་པས་སོ། །
བདག་ཅག་ལྷོ་ཁ་ལ་འགྲོ་བའི་ལམ་ནས་བབས་ཏེ་གྲུར་བསྡད་དེ་གཙང་བོ་ཕ་རོལ་
བརྒལ་ནས་རླངས་འཁོར་ལ་བསྡད་དེ་སོང་སྟེ་བསམ་ཡས་གྲོང་དབུས་སུ་དགོན་པ་
བཞུགས་པ་མཐོང་བྱུང་།
བསམ་ཡས་ཞེས་པ་ནི་ཐོག་མར་རྒྱལ་བོས་གཙུག་ལག་ཁང་དེ་ལྟ་བུ་ཞིག་བཞེངས་
ཐུབ་པ་ཐུགས་སུ་མེད་ཀྱང་རྗེས་སུ་གཞི་རྒྱ་ཆེན་པོ་དེ་ལྟ་བུ་ཞིག་འགྲུབ་སྟབས་རྒྱལ་བོའི་
དགོངས་པ་
པ་ལས་འདས་པས “བསམ་ཡས” ཞེས་པའི་མཚན་དེ་ལྟར་བྱུང་། བསམ་ཡས་ཀྱི་
མིང་ཁ་ཚང་ལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ཟེར།
དེའང་ཆོས་རྒྱལ་གྱིས་བློན་པོ་རྣམས་ལ་ཞང་བོ་རྒྱའི་ཡུལ་མཐོང་བའི་མཁར་ཞིག་
བརྩིག་གམ། ཧས་པོ་རི་ཟངས་ཀྱིས་བཏུམས་སམ། ཀ་ཅུ་ཐང་ལ་ཁྲོན་པ་འདོམ་དགུ་བརྒྱ་
དགུ་བཅུ་བྱས་པ་བྲུས་སམ། ལྷ་ཁང་བྲེ་ཚད་གང་བརྩིག་པ་སོགས་གདམ་དུ་བཅུག་པས་
238



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བློན་པོ་འགོས་སོགས་ཀྱིས་ལྷ་ཁང་བྲེ་ཚད་ཙམ་ཞིག་བརྩིག་པར་ཞུས། རྒྱ་ཁྱོན་ནི་བཙན་
པོའི་མདའ་རྒྱང་གང་གི་ཚད་ཡིན་གསུངས་ཏེ་སྤྱི་ལོའི་དུས་རབས་བརྒྱད་པར་ཆོས་རྒྱལ་ཁྲི་
སྲོང་ལྡེའུ་བཙན་དང་མཁན་ཆེན་ཞི་བ་འཚོ་རྣམ་གཉིས་ཀྱིས་གཙུག་ལག་ཁང་དེ་བཞེངས་
པ་ལ་ལྷ་སྲིན་སྡེ་བརྒྱུད་ཀྱིས་བཞེངས་སུ་མ་བཅུག་སྟབས་སླར་ཡང་སློབ་དཔོན་པད་མ་
འབྱུང་གནས་གདན་དྲངས་ཏེ་གཙུག་ལག་ཁང་མཎྜལ་ཚོམ་བུར་དཔེ་བྱས་འདྲ་ཞེས་པ་དེ་
བཞེངས།
ང་
རྒྱལ་བོ་ཁྲི་སྲོང་ལྡེའུ་བཙན། མཁན་ཆེན་བྷོ་དྷི་སྭ་ཏྭཱ། སློབ་དཔོན་པད་མ་འབྱུང་
གནས་བཅས་མཁན་སློབ་ཆོས་གསུམ་ཞེས་པའང་འདི་ནས་བྱུང་། བོད་མི་བདུན་མཁན་
ཆེན་ཞི་བ་འཚོ་ལས་རབ་ཏུ་བྱུང་སྟེ་སད་མི་བདུན་ཞེས་སུ་གྲགས་པ་འདི་ནས་བྱུང་། དེ་
བས་གཙུག་ལག་ཁང་འདི་བོད་ཀྱི་ནང་བ་སངས་རྒྱས་པའི་དགོན་པ་དང་བོར་གྱུར།
དགོན་དེའི་དབྱིབས་ནི་དབུ་རྩེ་རྩེག་མ་གསུམ་ཡོད་པ་ལ་བོད་ཆོས་ལ་དད་པ་
རྣམས་དགའ་བ་སྐྱེ་བའི་ཕྱིར་འོག་ཁང་བོད་ལུགས། ཞང་བོ་རྒྱ་ཡིན་པས་བར་ཁང་རྒྱ་ནག་
ལུགས། ཆོས་ཀྱི་འབྱུང་ཁུངས་རྒྱ་གར་ཡིན་པས་སྟེང་ཁང་རྒྱ་གར་ལུགས། དེའི་ནང་ཆོས་
རྒྱལ་གྱི་མནལ་ལམ་དུ་ལུང་བསྟན་བྱུང་བ་ལྟར་བསམ་ཡས་ཧས་པོ་རི་ནས་གདན་དྲངས་
པའི་རྡོ་སྐུ་རང་བྱོན་མ་གཙོ་བོར་གྱུར་པའི་རྟེན་གསུམ་ཁྱད་དུ་འཕགས་པ་དག་བཞུགས།
མཐའ་འཁོར་དུ་སྒོ་བཞི་ཡོད་པ་ནི་ཤར་སྒོ་འཇམ་དཔལ་གླིང་། ལྷོ་སྒོ་རྟ་མགྲིན་གླིང་། ནུབ་
སྒོ་བྱམས་པ་གླིང་། བྱང་སྒོ་སེམས་བསྐྱེད་གླིང་བཅས་དེ་དག་རེ་རེ་ལའང་ལྷ་ཁང་རེ། ད་
དུང་ལྕགས་རིའི་ཕྱི་ལའང་ཁམས་གསུམ་གཟའ་ཁང་གླིང་། དགེ་རྒྱས་ལི་མའི་གླིང་། བུ་
ཚལ་གསེར་ཁང་གླིང་། ཕུན་ཚོགས་འོད་འབར་གླིང་། ཟིལ་གནོན་གླིང་། བདུད་རྩི་གླིང་།
གསང་མཛོད་གླིང་སོགས་གཞི་རྒྱ་ཆེན་པོ་དེ་ལྟ་བུ་བྱུང་།
བསྟན་པ་ཕྱི་དར་གྱི་སྐབས་ཀླུ་མེས་སོགས་ཀྱིས་ཆོས་འཆད་ཉན་ཤིན་ཏུ་དར་བ་
དང་། ཇོ་བོ་ཨ་ཏི་ཤས་གནས་འདིར་རྒྱུད་ཀྱི་པོ་ཏི་མང་བོ་གཟིགས། རྭ་ལོ་ཙཱ་བས་ཉམས་
གསོ་རྒྱ་ཆེར་མཛད། ས་སྐྱའི་བླ་མ་བསོད་ནམས་རྒྱལ་མཚན་གྱིས་རབ་ཆུང་གྲྭ་ཚང་
བཙུགས། གཞན་ཡང་ས་དགེ་བཀའ་རྙིང་དང་བཅས་པའི་བླ་ཆེན་དང་དད་ལྡན་མང་
བོས་ཉམས་གསོ་རིམ་པར་བྱས། ལྷག་པར་རྒྱལ་བ་བསྐལ་བཟང་རྒྱ་མཚོས་རང་གི་ཡབ་
239



ཤེས་རབ་ཀྱི་ཚོམས།
བསོད་ནམས་དར་རྒྱས་ངོ་མར་འགན་བསྐུར་ཏེ་ཉམས་གསོ་གནང་བ་དང་། དེ་བཞིན་དེ་
མོ་རྒྱལ་ཐོག་དང་། རྟ་ཚག་རྒྱལ་ཐོག རྭ་སྒྲེང་རྒྱལ་ཐོག་བཅས་ཀྱི་སྐབས་ལའང་ཉམས་
གསོས་རྒྱ་བསྐྱེད།
ད་ལྟ་ཉམས་གསོ་ཞུས་པའི་གཙུག་ལག་ཁང་ནང་ཇོ་བོ་བྱང་ཆུབ་ཆེན་པོའི་དབུ་ལ་
ཉམས་ཆག་བྱུང་བ་ལས་སྔོན་གྱི་དེ་རང་དང་དེར་གསར་བཞེངས་བྱང་ཆུབ་སེམས་དཔའ་
བཅུ་ཡིས་བསྐོར་བ། ལྷ་སྲས་མུ་ཁྲི་བཙན་པོའི་དད་པའི་རྟེན་དུ་བཞེངས་པའི་གུ་རུ་ང་འདྲ་
མ། དགེ་སློང་ནམ་མཁའི་སྙིང་བོའི་ཕྱག་བཟོའི་གུ་རུ་མཚོ་སྐྱེས་རྡོ་རྗེ་སོགས་དང༌། གཞན་
ཡང་མཁན་ཆེན་ཞི་བ་འཚོའི་དབུ་ཐོད། གུ་རུ་རིན་པོ་ཆེས་གུང་ཐང་ལ་ལ་བཞག་པའི་
ཞབས་རྗེས་གཡོན་མ། ལྷ་འདྲེ་བཀའ་ཐང་། སྟོད་ལུང་ལྷ་ཆུ་བཏོན་གནང་བའི་ཕྱག་འཁར།
གུ་རུའི་དབུ་སྐྲ་ལེའུ་བདུན་བཞུགས་པའི་གཡུ་ཡི་གའུ་འཛམ་གླིང་གཡས་བཞག ལོ་ཆེན་
བེ་རོ་ཙ་ན་དང༌། པཎ་ཆེན་བི་མ་ལ་མི་ཏྲའི་ཕྱག་འཁར། ད་དུང་བསམ་ཡས་ལྕོག་ ཏུ་གུ་
རུའི་ཕྱག་བཟོ་སྲིན་པོའི་རྒྱལ་བོ་ལང་ག་མགྲིན་བཅུའི་པགས་པ་ལས་བཟོས་པའི་པེ་ཧར་
རྒྱལ་བོའི་སྐུ་བརྙན། འཛམ་གླིང་སྲོག་བདག་གནོད་སྦྱིན་བྱེ་བ་འབུམ། སེང་འབག་སྨུག་
ཆུང་སོགས་རྟེན་རྙིང་དང་། གསར་བཞེངས་མཆོད་རྟེན་དཀར་དམར་སྔོ་ནག་སོགས་ཀྱང་
མཇལ་རྒྱུ་ཡོད།
འོན་ཀྱང་མཇལ་རྒྱུ་ཡོད་པའི་སྐུ་གསུང་ཐུགས་རྟེན་འདི་དག་གི་རྒྱབ་ན་བཀའ་
དྲིན་གནམ་སར་མི་ཤོང་བའི་ལོ་རྒྱུས་ཤིག་ཡོད་པས་དེ་རིང་བདག་གིས་མཇལ་འདོད་པ་
ནི་ལོ་རྒྱུས་འདི་དག་རེད། ལོ་རྒྱུས་འདི་དག་ལ་མཇལ་ཐེངས་རེར་དགའ་ཞིང་སྐྱོ་ལ་སྐྱོ་ཞིང་
དུང་། སྐྱོ་གླེང་གི་ཁྲོད་དུ་བདག་སྔོན་གྱི་མེས་པོ་ཚོར་མཇལ་བ་ལྟ་བུའི་སྣང་བ་བྱུང་།
དེ་རིང་ཡང་བདག་རྨི་ལམ་དུ་ཡང་མཇལ་དཀའ་བའི་གནས་འདིར་མཇལ་བྱུང་།
མཇལ་བཞིན་དུ་བསམ་པར་བྱུང་བའི་སྣང་བ་འདི་དག་ངས་ཇི་ལྟར་ཡིག་ཐོག་ཏུ་འབེབ་
བམ། བདག་གླིང་རེ་རེར་ཞིབ་ཏུ་མཇལ་ནས་གླིང་རེ་རེའི་སྔོན་གྱི་ལོ་རྒྱུས་དང་ད་ལྟའི་
གནས་བབས་ལ་ཞིབ་བསྡུར་བྱས་པ་ཡིན། སྐབས་འདིར་བདག་གི་སེམས་པ་ལྗིད་ཏིག་
གེར་གྱུར་སོང་། ཚེ་སྲོག་ཉི་མ་བཞིན་འབར་མྱོང་བའི་གནས་འདི་ད་ལྟ་ལྟད་མོ་བའི་ར་བ་
ཞིག་ཏུ་གྱུར་འདུག་ཨང་།
240



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འབྲུག་སྒྲ་སྒྲོག་པའི་འདབ་ཆགས་ཁྲའི་གནས་མཆོག
ཁྲ་འབྲུག་དགོན་པ།
པས།
ཁྲ་འབྲུག་བྱམས་པ་མི་འགྱུར་ལྷུན་གྱིས་གྲུབ་པའི་གཡོ་རུ་གཙུག་ལག་ཁང་ཞེས་པ་
འདི་ནི་ཡར་ལུང་ན་ཡོད་པའི་སྲོང་བཙན་གྱིས་བཞེངས་པའི་དགོན་པ་ཞིག་ཡིན་པ་
བོད་མི་རྣམས་གནས
རྣམས་གནས་མཇལ་ལ་འགྲོ་བའི་ཚེ་ན་ངེས་པར་དུ་འདི་ལ་མཇལ་སྲོལ་དར།
བདག་ལྷོ་ཁར་སླེབས་མ་ཐག་ཏུ་ཁྲ་འབྲུག་ལ་འགྲོ་བའི་རླངས་འཁོར་ལ་བསྡད་ནས་ཁྲ་
འབྲུག་དགོན་པར་སོང་།
རྩེད་ཐང་ནས་ཡར་ལུང་ཕྱོགས་སུ་སྤྱི་ལེ་བཞི་ཙམ་སོང་ན་ཁྲ་འབྲུག་གྲོང་དབུས་སུ་
གཙུག་ལག་ཁང་དེར་མཇལ། དེ་ནི་སྤྱི་ལོའི་དུས་རབས་བདུན་པར་ཆོས་རྒྱལ་སྲོང་བཙན་
གྱིས་ར་ས་འཕྲུལ་སྣང་གཙུག་ལག་ཁང་བཞེངས་པའི་གེགས་སེལ་སྔོན་འགྲོ་ལྷ་ཁང་།
མཐའ་འདུལ་ཡང་འདུལ་བཅས་གཙུག་ལག་ཁང་བཅུ་གཉིས་བཞེངས་པའི་གཡོ་རུ་
མཐའ་འདུལ་གཙུག་ལག་ཁང་བཞིའི་ཡ་གྱལ་དང་སྔ་ཤོས་ཀྱང་ཡིན་གསུངས། དགོན་
འདིའི་གཙོ་བོ་སྒྲོལ་མ་ལྷ་ཁང་ཡིན་པས་ཁྲ་འབྲུག་སྒྲོལ་མ་ལྷ་ཁང་ཡང་ཟེར།
སྔོན་ཆད་གནས་འདིར་མཚོ་ཞིག་ཡོད་པ་ལས་དེར་གནས་པའི་ཀླུ་གདུག་པ་ཅན་
ཞིག་གནས་ཡོད། ཀླུ་དེས་བོད་ལ་གནོད་པ་གང་ཞིག་བྱས་པ་མི་གསལ་ཡང་། ཀླུ་གཏུམ་པོ་
དེ་འདུལ་མ་ཐུབ་པས་རྒྱལ་བོས་སུས་འདུལ་ཐུབ་ན་དེ་ལ་བྱ་དགའ་ཆེན་པོ་སྦྱིན་པའི་
བཀའ་བབས། དེའི་ཚེ་སྔགས་པ་ཅོག་ལ་ཙུག་སྒྲ་ཙུག་སྣང་དང་། བོན་པོ་ཚེ་མི་སྣང་གྲགས་
གཉིས་ཀྱིས་འདུལ་བར་ཁས་བླངས་ཏེ། དང་བོ་བོན་པོ་ཚེ་མི་ཡིས་འདུལ་བར་བརྩམས་
ཀྱང་མ་ནུས། དེ་ནས་སྔགས་པ་ཅོག་ལ་ཙུག་སྒྲ་ཙུག་སྣང་གིས་མགོན་པོ་རིར་ཁྱུང་བསྒྲུབས་
241



ཤེས་རབ་ཀྱི་ཚོམས།
ཏེ་ས་འགུལ་ནས་འདབ་ཆགས་ཐམས་ཅད་ཀྱང་འཕུར། ནམ་མཁའ་ནས་བྱ་ཁྲ་འདྲ་བ་ལ་
སྐད་འབྲུག་ལྟར་སྒྲོག་པ་ཞིག་བྱུང་བ་ལ་མཚོ་ནང་ནས་དུག་སྦྲུལ་མགོ་ལྔ་བ་ཞིག་ཐོན་པས་
བྱ་ཁྲུ་དེའི་གཤོག་པ་སྤུ་གྲི་འདྲ་བས་སྦྲུལ་མགོ་ལྔ་སྐད་ཅིག་གིས་བཅད་དེ་མཚོ་དེ་ཁྲག་ཏུ་
གྱུར་ནས་རིམ་བཞིན་སྐམ་སོང་བ་དེའི་སྟེང་དུ་གཙུག་ལག་ཁང་དེ་བཞེངས་པས་ཁྲ་འབྲུག་
ཅེས་པའི་མཚན་ཡང་དེ་ནས་བྱུང་།
གཙུག་ལག་ཁང་བཞེངས་རྗེས་སྐུ་གསུང་ཐུགས་རྟེན་སྤྱན་དྲངས་པ་ལ་དེ་བས་ཀྱང་
ལོ་རྒྱུས་ཉམས་དགའ་བ་ཞིག་ཡོད། རྒྱལ་བོས་རྟེན་གང་ཞིག་བཞུགས་དགོངས་པ་ན། ནུབ་
གཅིག་གཟིགས་སྣང་དུ་རྩེད་ཐང་མགོན་པོ་རིར་རྒྱལ་བ་རིགས་ལྔ་བཞུགས་པ་རྨིས། སང་
ཞོགས་གཟིགས་སྐབས་ཚང་མ་འོད་ཟེར་དང་བཅས་བཞུགས་པས་འདིར་སྤྱན་དྲངས།
ཐོག་མར་བཟོ་བཀོད་ཡག་པོ་མེད་པ་ལ་བཟོ་ཡི་རྒྱལ་བོ་བི་ཤྭ་ཀརྨས་སྤྱན་ཕྱེས་སྐབས་སྐུ་ལ་
ཐོར་བའི་རྡོ་ཕྱེ་ལས་འོད་འཕྲོ་བ་མང་བོ་མཇལ། ཡང་ཛྷ་ཀིམ་གྱི་སྒྲོལ་མ་ག
དང་། ཉེ་སྲས་བརྒྱད་སོགས་བལ་ཡུལ་ནས་གདན་དྲངས། ཐོག་མར་གང་ལས་མེད་པ་ཚང་
མ་བལ་ཡུལ་ནས་འཕུར་ཏེ་ཕེབས་ནས་ལྷ་ཁང་དུ་གདན་འདྲེན་པའི་ཚེ་སྒྲོལ་མ་གསུང་
འབྱོན་མས་སྐུ་དེ་དག་ལ “ཡར་ཕེབས ” “ཡར་ཕེབས” ཞེས་གསུངས་ནས་མཐར་ཁོང་རང་
བཞུགས་ས་མེད་པར་སྒོ་རྒྱབ་ཏུ་བཞུགས་དགོས་བྱུང་། ཕྱག་གཉིས་ཀྱང “ཡར་ཕེབས་
ཞེས་པའི་ཚུལ་ལྟར་ཡོད།
ཆོས་རྒྱལ་སྲོང་བཙན་ནས་བཟུང་བོད་ཀྱི་རྒྱལ་རབས་རིམ་བྱོན་རྣམས་ཀྱིས་སྲི་ཞུ་
རྒྱ་ཆེར་གནང་། རྒྱལ་མཆོག་ལྔ་བས་གསེར་ཟངས་ཀྱི་རྒྱ་ཕིབས། རྒྱལ་མཆོག་བཅུ་གསུམ་པ་
དང་། རྭ་སྒྲེང་སོགས་ཀྱིས་དབུ་རྒྱུན་དང་། སྙན་རྒྱན། མགུལ་རྒྱན། གསེར་གྱི་ཚེ་བུམ་
སོགས་ཕུལ་བས་གཙུག་ལག་ཁང་དེ་ཤིན་ཏུ་ནས་ངོ་མཚར་ཆེ་བ་ཡོད། སྔོན་རྩེ་ཚོགས་པའི་
དགོན་ལག་ཡིན་ཡང་། ཕྱོགས་མཐའ་ཁག་ནས་བཞུགས་མཁན་ཡང་མང་བོ་ཡོད།
དགོན་འདིར་སྔོན་ཆད་དགའ་ལྡན་ལྷ་ཁང་བཅུ་གཅིག་ལྷ་ཁང་། རབ་སྟོན་ལྷ་ཁང་
སོགས་ལྷ་ཁང་བཅུ་གཅིག་ཡོད་པར་བཤད་ཅིང་། ཆོས་རྒྱལ་ལྷ་ཁང་ནང་དུ་སྲོང་བཙན་
242



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དང་རྒྱ་བཟའ་བལ་བཟའ། མགར་ཐོན་མི་སོགས་བཞེངས་ཤིང་། ད་ལྟ་ཉམས་གསོ་གནང་
བའི་རྒྱལ་བ་རིགས་ལྔའི་ལྷ་ཁང་ནང་སྔོན་གྱི་རྡོ་སྐུར་ཉམས་གསོ་ཞུས་པ་རྣམས། གསར་
བཞེངས་སྒྲོལ་མ་གསུང་འབྱོན་དང་ཉེ་སྲས་བརྒྱུད། རྩེ་ཚོགས་པའི་མུ་ཏིག་གི་ཞལ་ཐང་།
ཡར་ལུང་ཤེལ་བྲག་གི་གུ་རུ། རྒྱ་བཟའི་ཕྱག་བཟོ་ཐུབ་དབང་འཐག་དྲུས་མ། མཁའ་འགྲོ་
འབུམ་གྱི་དབུ་སྐྱེས་བཞེངས་པའི་སྤྱན་རས་གཟིགས་སེམས་ཉིད་ངལ་གསོའི་སྐུ་ཐང་
སོགས་ཡོད།
ད་ལྟ་ཁྲ་འབྲུག་དགོན་པའི་མདུན་དུ་ཁྲས་སྦྲུལ་ལ་བཅུམ་པའི་འབག་ཆེན་པོ་ཞིག་
བཞེངས་ཡོད་པ་ཡང་ལོ་རྒྱུས་མཚོན་བྱེད་དང་ཁྲ་འབྲུག་གཙུག་ཁང་མཚོན་བྱེད་དུ་སོང་
བས་ཤིན་ཏུ་ལེགས། གནས་སྐོར་གྱི་ངོས་ནས་བཤད་ན་བོད་ཀྱི་དགོན་པ་རྣམས་ལ་འདི་
ལྟར་རང་རང་གི་ཐུན་མོང་མ་ཡིན་པའི་ཁྱད་ཆོས་ལྡན་པ་ཤིན་ཏུ་ཉུང་བས་གནས་སྐོར་
ལྗོངས་རྒྱུ་ལ་བསམ་གཞིག་གནང་མཁན་ཚོས་ས་དེའི་རིག་གནས་ལོ་རྒྱུས་དང་འབྲེལ་ནས་
རྟེན་བཞེངས་བྱེད་པ་ནི་ཤིན་ཏུ་གལ་ཆེ་བ་ཞིག་ཏུ་སྙམ། བདག་དེའི་འགྲམ་དུ་ངལ་གསོ་
བཞིན་ཡུམ་བུ་བླ་སྒང་ལ་འགྲོ་བའི་རླངས་འཁོར་ལ་སྒུག་པ་ཡིན།
243



ཤེས་རབ་ཀྱི་ཚོམས།
རི་དྭགས་ལ་ཡང་བྱིན་གྱིས་རློབས་པའི་ས་ཆ།
མགོན་པོ་རི་དང་དེའི་ཉེ་སའི་གནས་འགའ།
ལྷོ་ཁ་ནི་བོད་མི་རིགས་ཀྱི་ཕ་ས་ཡིན། བོད་ཆོལ་ཁ་གསུམ་པོའི་མིག་གི་ལམ་དང་
ཡིད་ཀྱི་དཀྱིལ་དུ་གནས་པ་ནི་ལྷོ་ཁ་ཡིན་ཏེ་ལྷོ་ཁ་ནི་ལྷ་ས་ལས་ཀྱང་ཆེས་ཁྱད་པར་དུ་
འཕགས་པར་འཛིན། གལ་ཏེ་ལྷ་ས་བོད་ཀྱི་རིག་གནས་དར་རྒྱས་འབྱུང་ས་ཡིན་ན། ལྷོ་ཁ་
ནི་བོད་ཀྱི་རིག་གནས་ཀྱི་ས་བོན་འདེབས་ས་རེད། གལ་ཏེ་ལྷ་ས་བོད་ཀྱི་མི་རིགས་ཀྱི་
འདབ་ལག་རྒྱས་ས་ཡིན་ན། ལྷོ་ཁ་ནི་བོད་ཀྱི་རིག་གནས་གཉོམ་ལག་རྒྱས་ས་རེད། གལ་ཏེ་
ལྷ་ས་ནས་བོད་བཙན་པའི་མངའ་ཐང་རྒྱས་པ་ཡིན་ན་ལྷོ་ཁ་ནས་བོད་བཙན་པོའི་གཞུང་
ཚུགས་པ་ཡིན་ངེས། བོད་འབྱུང་ས་དང་བོད་ཀྱི་མི་འབྱུང་ས། བོད་ཀྱི་བཙན་པོ་དང་རིག་
གནས་འབྱུང་ས་ཡང་ལྷོ་ཁ་རེད།
ལྷོ་ཁ་ན་བོད་ཀྱི་སྔ་བ་གང་ཞིག་བཞུགས་ཏེ་ཡུལ་གྱི་སྔ་བ་ཡར་ལུང་སོག་ཁ། རྗེ་ལ་སྔ་
བ་གཉའ་ཁྲི་བཙན་པོ། ཞིང་ལ་སྔ་བ་ཟོ་ཐང་། མཁར་ལ་སྔ་བ་ཡུམ་བུ་བླ་སྒང་སོགས་གང་
མང་ཞིག་བྱུང་ཡོད། ད་རེས་བདག་ཆེད་དུ་ལྷོ་ཁ་ལ་མཇལ་བར་ཡོང་ནས་མགོན་པོ་རི་དང་
བཙན་ཐང་། ཡུམ་བུ་བླ་སྒང་སོགས་ལ་མཇལ། དེ་ནི་ངའི་མི་ཚེ་བསོད་ནམས་ཤིག་ཡིན་ལ།
ལྷག་པར་བོད་ཀྱི་རིག་གནས་ལོ་རྒྱུས་ལ་ཞིབ་འཇུག་བྱེད་ན་ཡང་ངེས་པར་ཡོང་དགོས་པ་
ཞིག་ཀྱང་རེད།
“ཡར་ཀླུངས” ཞེས་པ་ནི་ཡར་ལྷ་ཤམ་པོའི་ཀླུངས་ཐང་དུ་ཆགས་པའི་ཡུལ་ལ་ཡར་
ལུང་ཞེས་ཡོངས་གྲོགས་དང༌། ཡང་གསུང་སྲོལ་གཞན་ལ་མུ་གེ་གནམ་ལ་ཡར་བས་ཡར་
དང་། འབྲུ་རིགས་ས་ལ་བཏབ་པའི་ལུང་པ “ཡར་ལུང” ཞེས་ཀྱང་ཟེར། ཡར་ལུང་སོག་ག་
ནི་སྣེ་གདོང་རྫོང་ཁོངས་ཡར་ལྷ་ཤམ་པོའི་ཆུ་རྒྱུད་ཀྱི་མིང་ཡིན་ཞིང་ས་དེའི་དབྱིབས་
244



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གཡག་ལུག་གི་སོག་པའི་དབྱིབས་དང་འདྲ་བས་དེ་སྐད་ཟེར།
1
རྩེད་ཐང་མགོན་པོ་རི་ནི་བོད་མི་རིགས་ཐོག་མར་འབྱུང་བའི་གནས་ཡིན། ད་
ལྟའང་དེ་ན་སྤྲེའུ་བྱང་ཆུབ་སེམས་དཔའ་དང་མ་བྲག་སྲིན་མོའི་བྲག་ཕུག་ཡོད། བདག་གི་
ཐོག་མར་ཐོས་པའི་བོད་ཀྱི་ལོ་རྒྱུས་ཀྱང་བོད་གདོང་དམར་བྱུང་ཚུལ་གྱི་གཏམ་རྒྱུད་དེ་
ཡིན་པས། རྩེད་ཐང་མགོན་པོ་རི་ནི་བདག་གིས་ཆེས་སྔོན་མར་ཤེས་པའི་དབུས་གཙང་གི་
རི་ཡིན། འོན་ཀྱང་དཔེ་ལ་ལ་ན་ཀོང་བོ་རི་ཞེས་ཀྱང་བྲིས་འདུག
རྒྱ་མིས་ལྕགས་རི་རིང་བོར་མ་འགོས་ན་ཕོ་རྒོད་མིན་ཟེར་བ་བཞིན། བོད་ཀྱིས་
མགོན་པོ་རིར་མ་འགོས་ན་ཕོ་རྒོད་མིན་ཞེས་བཤད་ན་ལེགས། བོད་མི་རིགས་ཀྱི་ཕ་ས་ཡིན་
ལ་མ་ས་ཡང་ཡིན་པའི་རི་འདིར་འགོ་བ་ནི་དད་པ་ཡིན་ཡང་སྲིད་ལ་ཞེན་ཕྱོགས་ཀྱང་ཡིན་
སྲིད།གང་ལྟར་ངལ་བ་ལ་མ་ལྟོས་པར་འགོ་འདོད་པ་ནི་བདག་ཐོག་མར་ལྷོ་ཁ་ལ་ཡོང་བའི་
དམིགས་ཡུལ་ཆེན་པོ་ཞིག་ཡིན།
མགོན་པོ་རི་ནི་གནའ་བོའི་གྲོང་རྡལ་རྩེད་ཐང་གི་ཤར་ངོས་སུ་གནས་ཤིང་། བོད་ཀྱི་
གནས་རི་གྲགས་ཅན་བཞིའི་ཡ་གྱལ་ཏེ། མཐོ་ཚད་རྒྱ་མཚོའི་ངོས་ལས་རྨིད 440ཡོད། རི་བོ་
འདིའི་དབྱིབས་བརྗིད་ཆགས་ཤིང་ཡིད་དུ་འོང་བ་ཞིག་ཡོད་པ་སྟེ། རི་བོའི་དབུས་རྒྱལ་བོ་
གདན་ལ་བཞུགས་པ་ལྟར་བརྗིད་ཆགས་པ་དང་། ཕྱོགས་བཞིར་རི་ལག་ཤར་ན་གླང་ཆེན་
འདྲ་བ་དང་། ལྷོ་རུ་རྟ་མཆོག་འདྲ་བ། ནུབ་ན་རྨ་བྱ་འདྲ་བ། བྱང་དུ་སེང་གེ་འདྲ་བ་བཅས་
ཀྱིས་རབ་ཏུ་མཛེས་ཤིང་རི་ལག་བཞི་བོ་དེས་གཙོ་བོ་བྱས་པའི་རི་ཉག 1os ཀྱིས་ཡོངས་སུ་
བསྐོར་ཡོད་ཟེར། ཨ་མ་རྒན་མོ་ཞིག་གིས་བསྟན་པ་བཞིན་ངས་མགོན་པོ་རིའི་རི་སྐེད་ལྷག་
ཙམ་ན་ཡོད་པའི་སྤྲེའུ་བྲག་ཕུག་དེ་མཐོང་བྱུང་།
རི་གཤམ་ནས་ལྟ་དུས་བྲག་ཕུག་ནང་དུ་དུ་བ་ལང་ལོང་འཕྱོ་བ་མཐོང་། ངལ་
ཁྱད་དུ་བསད་ནས་ཧུར་བཙོན་གྱིས་འགོས་པས་སྤྲེའུ་བྲག་ཕུག་ཏུ་སླེབས་སོང་། ཞོགས་
པར་མི་སྐོར་ཞིག་སླེབས་ནས་ལྷ་བསང་ཕུལ་ནས་བུད་སོང་བ་མཐོང་། དེ་ལས་བོད་མི་དག་
གིས་རང་གི་མེས་པོ་བྱུང་བའི་གནས་དེ་ད་དུང་བརྗེད་མེད་པར་མུ་མཐུད་དུ་ཡོང་ནས་
ངལ་བ་
245



དེས
ཤེས་རབ་ཀྱི་ཚོམས།
མཆོད་སྤྲིན་སྤྲོ་བཞིན་པ་ཤེས་བྱུང་། སྤྲེའུ་བྲག་ཕུག་ནི་མཐོ་ཚད་རྒྱ་མཚོའི་ངོས་ལས 4050
སར་ཆགས་ཡོད་ལ། བྲག་ཕུག་གི་ཁ་བྱང་ཤར་དུ་གཏད་ཡོད་ཅིང་མཐོ་ཚད་རྨིད 2 དང་།
ཞེང་ཚད་རྨིད 6 གཏིང་ཚད་རྨིད1 ཡོད། དེ་ལས་ཅུང་མི་རིང་བའི་ས་ན་བྲག་སྲིན་མོའི་བྲག་
ཕུག་ཡོད་པ་
་པ་ལ་མཇལ་བྱུང་།
བྲག་ཕུག་འདི་ནས་ངས་སྨོན་ལམ་ཞིག་བཏབ་ནས་སྔོན་གྱི་ལོ་རྒྱུས་ལ་ཕྱིར་དྲན་
བྱས་པ་ཡིན། སྔོན་གངས་རིའི་ལྗོངས་འདིར་འགྲོ་བ་མི་རིགས་མ་བྱུང་བའི་སྔོན་དུ་
འཕགས་པ་སྤྱན་རས་གཟིགས་དབང་ཕྱུག་གིས་མགོན་པོ་འོད་དཔག་མེད་ཀྱི་དྲུང་དུ་
གངས་རིའི་ཞིང་ཁམས་འདིའི་འགྲོ་བའི་སླད་དུ་ཐུགས་བསྐྱེད། ཁ་བ་ཅན་གྱིས་འདུལ་
དཀའ་བ་དེ་དག་ཐབས་དུ་མའི་སྒོ་ནས་འདྲེན་པར་མཛད་པས་ཆ་ཤས་ཙམ་ཡང་འདྲེན་
མ་ནུས་པས་ཐུགས་ངལ་ཅུང་བྱུང་བས་སྔོན་གྱི་དམ་བཅའ་བཞིན་ཕྱག་སྟོང་སྤྱན་སྟོང་དུ་
གྱུར། དེ་བས་སྔར་བས་ཐུགས་བསྐྱེད་ནས་སྐུ་དུ་མ་སྤྲུལ་ནས་ཁ་བ་ཅན་གྱི་འགྲོ་བ་འདྲེན་
པར་མཛད།
ཁོང་གིས་རྫུ་འཕྲུལ་སྟོན་པའི་སྤྲེའུ་གཅིག་ལ་དགེ་བསྙེན་གྱིས་སྡོམ་པ་བྱིན་ནས་ཁ་
བ་ཅན་གྱི་རྒྱལ་ཁམས་སུ་བསྒོམ་དུ་བཏང༌། ཁོང་གིས་མགོན་པོ་རིའི་བྲག་ཕུག་འདིར་སྒོམ་
དུངུས། ལས་ཀྱིས་མནར་བའི་བྲག་སྲིན་མོ་ཞིག་གིས་ཆགས་པའི་བརྡ་མང་དུ་བྱས་ཤིང་
མཐར་བུད་མེད་ཀྱི་ཆས་སུ་བྱས་ནས་འུ་གཉིས་བཟའ་ཚང་བྱ་ཞེས་བཤད་པ་ལ་ཁོང་གིས་
འཕགས་པ་སྤྱན་རས་གཟིགས་ལ་ཞུས་ཏེ་ལེགས་བརྗོད་གནང་བ་བཞིན་བྲག་སྲིན་མོ་དེ་
བཟའ་མི་བྱས་པ་ལས་རིགས་དྲུག་ནས་འཕོས་པའི་སྤྲེའུ་ཕྲུག་དྲུག་བྱུང་། དེ་དག་ནགས་མ་
བུ་ཚོགས་སུ་བསྐྱེལ་བ་ལས་སྤྲ་མོ་རྣམས་དང་འགྲོགས་པས་ལྔ་བརྒྱ་འཕེལ། རིམ་བཞིན་
འཕེལ་བ་དང་ཐོག་མར་ཤིང་འབྲས་དང་། སྔོ་ཚལ་སོགས་ཟོས་ཤིང་། དེ་ནས་མ་རྨོས་ལོ་
ཏོག་དང་། སྤྱན་རས་གཟིགས་ཀྱིས་ས་ལ་ས་བོན་གཏོར་གནང་མཛད་པའི་ལོ་ཏོག་ཟོས་
པས་རིམ་པར་གདོང་དང་གཟུགས་ཀྱི་དབྱིབས་འགྱུར་བ་དང་། སྤུ་དག་ཅིང་མཇུག་
མའང་མེད་པའི་མི་རུ་གྱུར།
དེ་ད གུ་ཕ ན་ཚུན་མ་མཐུན་ འ ཐབ་པ། ས་བཞིར་གྱེས་ཏེ། རུས་ལ་སྔ་བ་སེ་རྨུ་སྟོང་
246



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ལྡོང་བྱུང་ནས་བོད་མིའི་རྒྱལ་ཁམས་སུ་གྱུར་ཏེ། སེ་ཚེ་རིང་བ། རྨུ་ནོར་ཕྱུག་པ། ལྡོང་མགོ་
དྲག་པ། སྟོང་ཡིད་སྒམ་པར་བྱུང་སྟེ་དེ་དག་གི་ཡོན་ཏན་ཡིན་ནོ། །རུས་བཞི་ལས་གྱེས་པའི་
ཁམས་ཡེ་སང་དཀར་བོ་གནམ་གྱི་འཇུ་ཐག་ཅན་དང་གཅིག ཡེ་སྨོན་ནག་མོ་ཁྲོ་ཆུའི་ཕ་
བོང་དང་འདྲ་བ་དང་གཉིས། སྤྱང་ཁྲིག་ཡེ་ཤེས་ལྷའི་སྒྲོན་མ་དང་གསུམ། མོན་རྫུ་ནག་པོ་
ཁྱུའི་རྔ་མ་ཅན་དང་བཞིར་དབྱེ་བ་བྱུང་། རི་དྭགས་གཡུང་དུ་ཕབ་ནས་ཕྱུགས་སུ་བསྒྱུར།
འཐག་གི་ཐོག་མར་རེ་ལྡེ་དར་ཞིང་རིམ་བཞིན་འཇག་མའི་ཁྱིམ་དང་སྦྲ་ཁྱིམ་དར།
དེ་ནས་བཟུང་བོད་ལ་འགྲོ་བ་མིའི་རིགས་བྱུང་ནས་དམ་པའི་ཆོས་ཀྱི་སྣོད་དུ་གྱུར།
མི་དཔའ་ཞིང་རྟ་མགྱོགས་པ་འཕེལ་བའི་ཡུལ་དུ་གྱུར། གཏམ་རྒྱུད་འདི་ནི་དར་ཝན་གྱིས་
འགྲོ་བ་མི་སྤྲེའུ་ལས་མཆེད་པའི་ལྟ་ཚུལ་བཏོན་པ་ལས་ཆེས་སྔ་བས་མེས་པོ་རྣམས་ཀྱིས་
འགྲོ་བ་མི་རིགས་བྱུང་བ་ནས་བར་མ་ཆད་པར་བྱུང་བའི་གཏམ་རྒྱུད་སྔར་ལས་ལྷག་པར་
རིན་ཐང་དང་ལྡན་པར་གྱུར།
ཕྱིས་བོད་ཡོངས་སུ་བྲག་ཕུག་དེ་འདྲ་མང་དུ་འཕེལ་བའི་ནང་འགའ་ཞིག་ར
བྱུང་ལྷུན་གྱིས་གྲུབ་པ་དང་། འགའ་ཞིག་མི་ཡིས་ཆེད་དུ་བཟོས་པ་ཡིན་ཞིང་། བྲག་ཕུག་དེ་
དག་བཙན་ཆ་དོད་ལ་འདུ་འཛི་བྲལ་བ། ས་གཙང་རྡོ་གཙང་སོགས་ཀྱི་ཁྱད་ཆོས་ལྡན་པ་
དང་། མང་ཆེ་བ་རི་མཐོ་དབེན་ས་འབའ་ཞིག་ཏུ་ཆགས་ཡོད་པས་སྐྱེས་ཆེན་དམ་པ་མང་
བོའི་སྒོམ་གནས་སུ་གྱུར་ཏེ་ཕྱིས་དད་ཅན་མཇལ་བའི་གནས་འགངས་ཆེན་ཞིག་ཏུ་གྱུར།
ང་
2
རྩེད་ཐང་མགོན་པོ་རི་ནས་བབས་རྗེས་བྱ་ས་ལྷ་ཁང་ལ་འགྲོ་བའི་ལམ་དུ་ཆས།
སྔོན་ཆད་ཀྱི་ནགས་མ་བྱ་ཚོགས་ཅན་ཞེས་བྱ་བ་བྱ་ས་ལྷ་ཁང་ཡོད་པའི་ས་འདི་ཡིན་པས་
བདག་ངེས་པར་ས་དེར་སོང་སྟེ་སྤྲེའུ་ཕྲུག་རྣམས་མི་རུ་གྱུར་པའི་གནས་དེར་ལྟ་འདོད་
བྱུང་། དེ་ནས་ལྷོ་ཁ་ནས་ཐག་ཤིན་ཏུ་ཉེ་སྟེ་ཐད་ཀར་དུ་འགྲོ་བའི་སྤྱི་སྤྱོད་རླངས་འཁོར་
འདུག
ད་ལྟ་དེ་ན་ལྷ་ཁང་ཆུང་ངུ་ཞིག་མ་གཏོགས་མེད་ཅིང་། སྔོན་ཆད་ནགས་མ་བྱ་
ཚོགས་ཅན་ཞེས་ནགས་ཀྱིས་ཁྱབ་ཅིང་སིལ་ཏོག་མོད་པའི་ས་དེ་རེད་ཅེས་ན་སུ་ཞིག་གི་རྣ་
247



ཤེས་རབ་ཀྱི་ཚོམས།
བར་འགྲོའམ། བྱ་ས་ཞེས་པ་འདི་ལ་ངོ་སྤྲོད་ཀྱི་ཡི་གེ་མང་བོར་ལོ་ལྟར་བོད་དུ་ཁུ་བྱུག་ཐོག་
མར་ཕེབས་ས་དེ་ཡིན་པས་བྱ་ས་ཞེས་ཟེར་ཞེས་འགྲེལ་ཡོད་མོད། ངའི་སེམས་སུ་བྱ་ས་ཞེས་
པ་འདི་ངེས་པར་སྔོན་གྱི་ནགས་མ་བྱ་ཚོགས་ཅན་ཞེས་པ་དེ་དང་འབྲེལ་བ་ཡོད་པར་
འདོད། ཡིན་ན་ཡང་། ངོ་སྤྲོད་དུ་སྔོན་སྡེ་བ་གཞུང་ནས་ལོ་ལྟར་དྲུང་སྐྱ་སེར་གཉིས་བཏང་
ནས་བོད་ཟླ 3 ཚེས 15 ཉིན་གནས་དེར་སྦྱར་སྡོང་ཆེན་པོ་ཞིག་ཡོད་པའི་འོག་ཏུ་ཕྱེ་མར་
སོགས་སྒྲིག་གཤོམ་གནང་སྐབས་བྱ་ཐམས་ཅད་ས་ལ་བབས། དེ་ནས་ཁུ་བྱུག་གིས་ཕྱེ་མར་
མཆོད་པ་སོགས་གནང་གི་ཡོད་ཟེར།
འོན་ཀྱང་གནས་འདིར་ཅིའི་ཕྱིར་བྱ་ལ་མཆོད་དགོས་པ་དེ་བཤད་མེད། གནས་
འདི་ཁོ་ནར་བྱ་ལ་མཆོད་པ་བྱེད་པ་དེ་ནི་རང་རེའི་མེས་པོ་བྱ་ཚོགས་ཡོད་པའི་གནས་
འདིར་བྱུང་བ་ལ་འབྲེལ་བ་ཡོད་པ་ཞིག་མིན་ནམ། ངས་འདི་ལྟར་བསམ་བཞིན་བྱ་སྤྲེལ་
གཏམ་རྒྱུད་དྲན་བྱུང་། བྱ་སྤྲེལ་ག། ཏམ་རྒྱུད་ཀྱི་སྔོན་མའི་རང་རེའི་མེས་པོ་རྣམས་འདི་རུ་
སྡོད་དུས་ཀྱི་ལོ་རྒྱུས་ཤིག་མཚོན་པ་མིན་ནམ་བསམ་བྱུང་།
ཅིའི་ཕྱིར་འདིར་ལྷ་ཁང་ཞིག་བཞེངས་པ་ཡིན་ནམ། ངས་བསམ་པར་བོད་དུ་ལྷ་
ཁང་བཞེངས་ཡོད་པ་ཐམས་ཅད་ལ་ལོ་རྒྱུས་ཀྱི་གནའ་ཤུལ་གལ་ཆེན་རེ་ཡིན་པ་འདི་ལ་
བསམ་ན་བྱ་ས་ལྷ་ཁང་ཡང་སྔོན་གྱི་ལོ་རྒྱུས་ལ་རྗེས་དྲན་བྱེད་པའི་ལྷ་ཁང་ཞིག་ཡིན་པ་
གདོན་མི་ཟ་སྙམ།
ལྷ་ཁང་འདིའི་མིང་བྱ་ས་གསེར་གྱི་ལྷ་ཁང་ཟེར་ཞིང་ཆོས་རྒྱལ་མངའ་བདག་ཁྲི་
རལ་གྱིས་བཞེངས་ཟེར་ཞིང་ལ་ལས་ཆོས་རྒྱལ་དཔལ་འཁོར་བཙན་ཟེར། སྔོན་ལྷ་ཁང་
ཐོག་སོ་གསུམ་ལྡན་ནང་སྐུ་རྒྱུ་ལི་ལས་གྲུབ་པའི་སངས་རྒྱས་རྣམ་པར་སྣང་མཛད་ཐོག་སོ་
གཉིས་ལྡན་ཅན་དང་། ཐུབ་དབང་གསུང་འབྱོན་མ་སོགས་ཡོད་ཀྱང་རིག་གསར་གྱིས་རྩ་
མེད་དུ་བཏང་། ད་ལྟ་གསར་བཞེངས་ལྷ་ཁང་ཆུང་ངུའི་ནང་མཁན་སློབ་ཆོས་གསུམ་གྱི་
འཇིམ་སྐུ་གསར་བཞེངས་གནང་བ་དང༌། སྔོན་གྱི་རྣམ་སྣང་གི་ཕྱག་མཛུབ་གཅིག་སོགས་
ཡོད་ཟེར།
ནགས་མ་བྱ་ཚོགས་ཀྱི་ནགས་ཚར་ཞིང་སྤྲེའུ་ཕྲུག་དག་གི་རྐང་རྗེས་ཡལ་འདུག་
248



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མོད། ངའི་སྣང་བ་ཞིག་ལ་བྱ་ས་ལྷ་ཁང་གི་ལྷའི་བློ་གྲོས་དེ་ཡུལ་མི་རྣམས་ཀྱི་སྙིང་དུ་ཞུགས་
འདུག་པ་འདྲ།
3
ལྷོ་ཁའི་ས་མིང་སྐོར་ཞིག་འགྲོ་བ་མིའི་བྱུང་བའི་ལོ་རྒྱུས་དང་འབྲེལ་ཡོད། དཔེར་ན་
ཡར་ལུང་ཞེས་པའང་སྤྲེའུ་རྣམས་ཀྱིས་མུ་གེ་ཡལ་བ
ཡལ་བའི་ལུང་བ་ཡིན་པས་ཡར་ལུང་ཟེར་
ཞིང་། ཟོ་ཐང་ཞེས་པ་ཡང་མ་རྨོས་པའི་ལོ་ཏོག་ཟོ་ཞེས་པའི་བརྡ་ལས་ཆགས། ད་དུང་རྩེད་
ཐང་ཞེས་པ་ཡང་སྤྲེའུ་ཕྲུག་རྣམས་རྩེད་མོ་རྩེ་བའི་ས་ཡིན་པས་རྩེད་ཐང་དུ་བཤད། ལོ་རྒྱུས་
མཚོན་པའི་ཐ་སྙད་འདི་དག་ཐོས་མ་ཐག་ཏུ་ལོ་རྒྱུས་སུ་བཀོད་པའི་ཡུལ་ལ་སྔ་བ་ཡར་ལུང་
སོག་ཀ་རུ། །ཞིང་ལ་སྔ་བ་ཟོ་ཐང་ཞེས་པའི་ཚིག་དེ་དྲན་ཡོང་།
ཟོ་ཐང་མགོན་པོ་རི་ནས་རྩེད་ཐང་ལ་རྒྱང་ལྟ་བྱེད་ཀྱིན་སྔོན་གྱི་སྤྲེའུ་ཕྲུག་དེ་དག་ལ་
ཕྱིར་དྲན་བྱས་པ་ཡིན། གནས་འདི་རུ་སྤྲེའུ་ནས་མཆེད་པའི་མེས་པོ་རྣམས་ཀྱི་རྔུལ་ཆུ་དང་
ཁྲག་ཐིགས་ཐིམ་པ་དང་། ཆར་རླུང་གི་གདོང་བསུ་བའི་ལོ་ཟླ་དེ་དག་དྲན་བཞིན་ང་ཡང་
སྤྲེའུ་ཕྲུག་དེ་དག་གི་ཁྲོད་དུ་ཡོད་པའི་སྣང་བ་བྱུང་།
གཞན་གྱིས་བཤད་པ་ལྟར་ན་ཟོ་ཐང་མགོན་པོ་རིའི་ཤར་ལྷོའི་མཚམས་དེར་མེས་
པོ་རྣམས་ཀྱི་ཞིང་འདེབས་པའི་གནས་ཡིན་ཟེར་ལ་ད་ལྟ་ཡང་ཞིང་ཤུལ་གྲུ་ནར་ཅན་མང་
བོ་མཐོང་རྒྱུ་ཡོད་ཟེར་ཀྱང་། བདག་གིས་མིག་གིས་རྒྱང་མཐོང་ལས་བལྟས་ཀྱང་ཅི་ཡང་མ་
མཐོང་། ས་འདིའི་མིས་སྦྱར་རས་ཞིང་ངམ་ཟོ་ཐང་ཞིང་ནི་རྩེད་ཐང་གྲོང་རྡལ་གྱི་ནུབ་བྱང་
མཚམས་སུ་ཡོད་པའི་ཟ་ར་གྲོང་ཚོའི་བྱང་ངོས་ཡར་ལུང་གཙང་བོའི་ཉེ་འགྲམ་དུ་གནས་
ཤིང་། ཞིང་འདིའི་མིང་ལ་སྦར་ར ས་ཞིང་དང༌། ཟོ་དང་ཞིང་ཞེས་བཤད་སྲོལ་གཉིས་ཡོད་
ར།
དེ་ཡང་ནགས་མ་བྱ་ཚོགས་ནས་སྤྲེའུ་མང་དུ་འཕེལ་བས་ཤིང་འབྲས་སོགས་ཟས་
ཚར་ཏེ་བཀྲེས་ལྟོགས་ཀྱིས་མནར་བ་ན། སྤྲེའུ་རྒན་གྱིས་སྤྱན་རས་གཟིགས་ལ་གསོལ་བ་
སྨོན་ལམ་བཏབ། སྤྱན་རས་གཟིགས་ཀྱིས་རི་རབ་ངོས་ནས་གྲོ་ནས་སྲན་བྲ་བོ་བཅས་འ
སྣ་ལྔའི་ས་བོན་བླངས་ནས་གནས་དེར་གཏོར་བས་མ་རྨོས་ལོ་ཏོག་ཐོག་མར་སྨིན། སྤྲེའུ་
249



ལས་
ཤེས་རབ་ཀྱི་ཚོམས།
རྒན་གྱིས་སྤྲེའུ་ཕྲུག་རྣམས་དེར་ཁྲིད་དེ་ཞིང་བསྟན་ནས་ཟོ་དང་། ཞེས་བརྗོད་པས་ཟོ་དང་
ཞེས་ཐོགས་ཤིང་། སྤྲེའུ་ཕྲུག་རྣམས་ཀྱིས་ས་དེར་སྦར་རས་བརྒྱབ་ཤུལ་དུ་ཞིང་ཆགས་པས་
སྦྱར་རས་ཞིང་ཞེས་ཟེར་སྐད། དེ་ལྟར་ན་དེ་ནི་བཤད་སྲོལ་གཅིག་ཡིན་པ་ལས་མི་མཐུན་པ་
ག་ལ་ཡིན།
འབྲུ་རིགས་སྣ་ལྔའི་འཕེལ་ཁ་རྒྱས་པའི་ཞིང་ཁ་འདི་བོད་ཀྱི་ཞིང་གང་ཞིག་ལས
ཀྱང་རྩ་ཆེན་ཞིག་ཏུ་བསམ་ཡོད་ལ། བྱིན་རླབས་ཀྱི་ཚན་ཁ་འབར་བ་ཞིག་ཀྱང་ཡིན་ངེས་
དེ་མིན་ན་བོད་ཀྱི་ས་ཕྱོགས་གཞན་གྱི་སོ་ནམ་པ་མང་བོས་ཀྱང་དེའི་ནང་ནས་ས་ཕུད་
འཁྱེར་ཕྱིན་ཏེ་རང་གི་ཞིང་ནང་གཏོར་ནས་ལོ་ལེགས་ཡོང་བའི་རྟེན་འབྲེལ་དང་སྨོན་ལམ་
འདེབས་ག་ལ་སྲིད། ལྷག་པར་རྩེད་ཐང་ཁུལ་གྱི་དཔྱིད་འདེབས་ཀྱི་རྟེན་འབྲེལ་དེ་ཞིང་
དེའི་སྟེང་བྱས་ཏེ། ཆར་ཆུ་དུས་སུ་འབབ་ཅིང་ལོ་ཡག་འཕེལ་ཁ་དར་བའི་རྟེན་འབྲེལ་
གཟབ་རྒྱས་བྱེད་ཀྱིན་ཡོད་འདུག
མི་རིགས་གང་ཞིག་ལ་འདི་ལྟ་བུའི་ཁྲེལ་གཞུང་ཡོད་དམ། སྤྱན་རས་གཟིགས་ཀྱིས་
གནང་ན་ཡང་འདྲ། སྤྲེའུ་རྒན་གྱིས་གནང་ན་ཡང་འདྲ། བོད་ཀྱི་ཞིང་ས་དང་བོ་འདི་ལ་
ལྷས་བྱིན་གྱིས་བརླབས་ཤིང་། མིས་བློ་གྲོས་ཀྱིས་བསྐྱངས་ཡོད་པ་འདྲ། ལྷག་པར་ཞིང་འདི་
ནི་སྤྱན་རས་གཟིགས་ཀྱི་བཀའ་དྲིན་དང་མཚུངས་ལ། སྤྲེའུ་བྱང་ཆུབ་སེམས་དཔའི་སེམས་
བསྐྱེད་དང་ཡང་འདྲ། ཁོང་གི་བཀའ་དྲིན་ད་དུང་བོད་མི་རིགས་ཀྱིས་བརྗེད་མེད་པའི་
ཁར་ཞིང་གི་ས་བོན་བྱང་ཕྱོགས་པོ་ཏ་ལ་ནས་འཁྱེར་ཡོང་བའི་ལྷའི་ཞིང་དུ་བསམ་ཡོད།
དགུང་མོ་ངས་ཟ་ཁང་ཞིག་ཏུ་ཟ་མ་ཟ་བཞིན་པའི་དུས་སུ་ན་གཞོན་ཞིག་གིས་
ས་གུས་
གུས་ཞུམ་ཞུམ་གྱིས་བདག་ལ་སྒོར་མོ་བསླངས་བྱུང་། ངས་ཁོ་ལ་ཞིབ་ཏུ་ལྟ་དུས་ཁོ་ནི་སྔོན་
གྱི་སྤྲེའུ་ཕྲུག་ལེ་ལོ་ཅན་ཞིག་གི་རྣམ་ཤེས་ཡིན་པ་ལྟ་བུའི་སྣང་བ་ཞིག་སྐྱེས་བྱུང་བས་ཡི་མུག་
ཅིག་སྐྱེས་ལ་སྙིང་རྗེ་ཞིག་ཀྱང་སྐྱེས་བྱུང་། ད་དུང་སྤྲེའུ་ཕྲུག་སྐོར་ཞིག་གིས་ཅི་ཞིག་བྱེད་
ཀྱིན་ཡོད་སྙམ་ནས་སེམས་འཁུར་ཞིག་ཀྱང་ངང་གིས་སྐྱེས་བྱུང་།
ru
250



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
གནམ་ནས་བབས་པའི་ས་ཡི་བཙན་པོ།
བཙན་ཐང་དང་ཡུམ་བུ་བླ་སྒང་།
བོད་ཀྱིས་གཉའ་ཁྲི་བཙན་པོ་རྙེད་པ་ཡིན་ནམ། གཉའ་ཁྲིས་བཙན་པོས་བོད་རྙེད་
པ་ཡིན། དེ་ནི་ངས་ལན་འདེབས་མི་ཐུབ་པའི་གནད་དོན་ཞིག་རེད། བཙན་ཐང་ནི་གཉའ་
ཁྲི་བཙན་པོ་རྙེད་ས་ཡིན་ལ། ཡུམ་བུ་བླ་སྒང་ནི་གཉའ་ཁྲི་བཙན་པོའི་ཕོ་བྲང་རེད།
གཉའ་ཁྲི་མ་བྱོན་པའི་སྔོན་དུ་ཕྱོགས་བཞི་དགྲ་བོས་བོད་ལ་གཙེས་པས་སྤྲེའུ་ཚ་
གདོང་དམར་དག་ལ་ཡང་ངར་ལངས
ངས་ནས་བུ་གང་བཟང་དང་དཔའ་གང་ངར་ལ་བལྟས་
ནས་མངའ་མཛད་དེ་དཔོན་རབས་བཅུ་བྱུང་ན་ཡང༌། ཕངས་པ་ཞིག་ལ་རྗེས་སུ་སླར་ཡང་
ཐོར་ནས་རྒྱལ་ཕྲན་སིལ་མ་བཅུ་གཉིས་དང་དེ་ནས་རྒྱལ་ཕྲན་སིལ་མ་བཞི་བཅུར་གྱུར།
སྐབས་དེར་གཉའ་ཁྲི་བཙན་པོ་བྱུང་ནས་པུར་རྒྱལ་རྒྱལ་རབས་བཙུགས་ཏེ་བོད་བཙན་
པོའི་རྒྱལ་ཁམས་ཞེས་གླིང་ལ་གྲགས་མགོ་བརྩམས།
ལྷོ་ཁ་ས་ཆ་ནི་གཉའ་ཁྲི་རྙེད་པའི་སའམ་གཉའ་ཁྲིས་བོད་རྙེད་པའི་ས་སྟེ་མདོར་ན་
བོད་ཀྱིས་རང་ཉིད་རྙེད་པའི་ས་ཆ་ཡིན་པ་མ་ཟད། ཁོས་ཕྱོགས་བཞིའི་དགྲ་བཞི་བཏུལ་
ནས་བོད་ཁམས་གཅིག་གྱུར་བྱས་པའི་ས་ཡང་རེད། དེ་རིང་བདག་ཡར་ལུང་ཀྱི་ས་ཆ་
སླེབས་ཤིང་མགོན་པོའི་རི་སོགས་ལ་
པོའི་རི་སོགས་ལ་མཇལ་བ་མ་ཟད། གཉའ་ཁྲི་བྱོན་པའི་ས་སྟེ་བཙན་
ཐང་སྒོ་བཞི་ཞེས་པའི་གནས་ཁྱད་པར་ཅན་དང་ཡུམ་བུ་བླ་སྒང་ལ་ཡང་མཇལ་བྱུང་།
བཙན་ཐང་གི་རྒྱབ་རི་ལྷ་ཐོ་གྱང་རི་སྟེ་དེའི་འདབས་སུ་མཆོད་རྟེན་ཞིག་བཞེངས་
འདུག་ཅིང་རི་དེའི་རྩེ་ནས་གཉའ་ཁྲིའི་བྱོན་ལམ་རང་བྱུང་གི་རྡོ་སྐས་ཀྱང་ཡོད་ཟེར། ཡིན་
ན་ཡང་། དུས་ཚོད་ཀྱི་དབང་གིས་རིའི་སྟེང་དུ་འགོ་མ་ཐུབ་ལ། གཉའ་ཁྲི་བྱོན་ལམ་གྱི་རྡོ་
སྐས་ཀྱང་འཚོལ་མ་ཐུབ། སྐད་ཆ་འདྲི་ས་ཡང་མ་རྙེད་པས་ལོ་རྒྱུས་ཡིག་ཚང་ལ་མི་བལྟ་ཀ་
མེད་བྱུང་།
251



ཤེས་རབ་ཀྱི་ཚོམས།
སྔོན་གྱི་རྡོ་རིང་ལས་གཉའ་ཁྲི་བཙན་པོ་བྱུང་ཚུལ་ལ་བཤད་ནས་མི་ཚར་ཞིང་
བརྗོད་ནས་མི་ལོངས་པའི་གཏམ་རྒྱུད་ཡོད་ཟེར། འོན་ཀྱང་ད་ལྟ་བསྒྲགས་པ་བོན་ལུགས་
དང་།གསང་བ་ཆོས་ལུགས། ཡང་གསང་མི་མིན་ལུགས་ཏེ་ལུགས་གསུམ་ལས་མེད།
གཉའ་ཁྲི་རྒྱ་གར་གྱི་རིགས་ལས་མཆེད་པར་འདོད་པ་ལ་གསང་བ་ཆོས་ལུགས་ཀྱི་
འདོད་ཚུལ་དང་། སྤོ་བོའི་ཡུལ་ནས་ཐེའུ་རང་གི་རྒྱུད་པ་མཐུ་ཆེས་པས་བན་བོན་གཉིས་ཀྱི་
བསྐྲད་པར་འདོད་པ་ནི་ཡང་གསང་མི་མིན་ལུགས་ཏེ་གཉའ་ཁྲི་ལ་ངོན་བཤད་མཁན་དག་
གིས་འདོད་པ་ཡིན། བསྒྲགས་པ་བོན་ལུགས་ནི་ཡོངས་གྲགས་ཀྱི་བཤད་སྟངས་ཡིན་ཏེ་
ཏུང་ཧོང་གཏེར་ཡིག་དང་བཙན་པོའི་སྐབས་ཀྱི་རྡོ་རིང་ཡི་གེ་ལས་ཀྱང་འདི་ཁོ་ན་འབྱུང་
བས་ཚད་མར་འཛིན་རིགས་ཏེ་མི་རྗེ་ལྷ་ཡིས་མཛད་པའི་ལོ་རྒྱུས་ངོ་མཚར་བ་ཕྲ་ཞིང་ཞིབ་
པ་ཡོད།
དེ་ཡང་རྗེ་གཅིག་ཡབ་ལ་བརྡལ་དྲུག་ལ་སྲས་སྤུན་བདུན་འཁྲུངས་པ་ལས། ཁྲི་བར་
གྱི་བདུན་ཚིགས་ཡབ་ཡུམ་མཆེད་ལ་གནོད་པས་ཞང་བོ་རྨུ་རྗེ་བཙན་པོའི་ཡུལ་ངམ་འབྲང་
ལྕང་བྲང་ལ་སྤྲུགས། དེ་དམུ་བཟའ་ལྡེ་མེ་བཙུན་དང་ཁབ་ཏུ་བཞེས་པའི་སྲས་གཉའ་ཁྲི་
བཙན་པོ་འཁྲུངས། དེའི་དུས་བོད་ཁམས་རྒྱལ་ཕྲན་བཅུ་གཉིས་ལ་རྗེ་མེད་པས་ཕྱི་དགྲ་མ་
ཐུབ་ནས་ཚོགས་འདུ་ཚོགས་ནས་རྗེ་བདེན་པ་དང་རྫུ་འཕྲུལ་ཆེ་བ་ཞིག་འཚོལ་དགོས་ཞེས་
གྲོས་བྱས་ཏེ་སྐར་མ་ཡོལ་སྡེས་གསུངས་པ་བཞིན་ལྷའི་གདུང་རྨུའི་ཚ་ལྷ་རྗེ་གཉའ་ཁྲི་
བཙན་པོ་སྤྱན་འདྲེན་པར་མཐུན་ནས་རྩིབས་ཀྱི་སྐར་མ་ཡོལ་སྡེ་རྗེ་གཉའ་ཁྲི་བཙན་པོ་ལ།
བོད་ལ་རྗེ་མེད་པས་ཁ་ཐོགས་ཀུན་ཀྱང་རྗེ། གནམ་ལ་གཡག་མ་མཆིས་པས་རུ་རིང་
ཀྱང་གཡག་ཅེས་སོགས་ཞུས་ཏེ་མི་རྗེ་མེད་རྗེར་གཤེགས་ཞེས་ཞུས་པ་ལ། གཉའ་ཁྲིས་མ་ཀི་
ན་རྐུ་ཡོད། སྡོང་ཡོད། དགྲ་ཡོད། གཡག་ཡོད། དུག་ཡོད། བྱད་སྟེམས་ཡོད་གསུངས་པའི་
ལན་དུ་སྐར་མ་ཨོལ་སྡེས། བོད་འདིར་རྐུ་ལ་ལན་ཡོད། སྡང་ལ་བྱམས་ཡོད། དགྲ་ལ་གཉེན་
ཡོད། གཡག་ལ་མཚོན་ཡོད། དུག་ལ་སྨན་ཡོད། བྱད་སྟེམས་ལ་བཀྲོལ་ཐབས་ཡོད། ཅེས་
སྨྲས། ཡབ་དང་ཞང་བོ་བཅས་ཀྱིས་མཚོན་དང་ནོར་གྱི་རྫོངས་པ་བྱས། ལྷ་རི་གྱང་དོར་
གཤེགས།
རིང་ཀུན་
252



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དེའི་དུས་སུ་སྲིན་གྱི་དགྲ་མདོས་བྱུང་སྟེ། ལྗང་སྲིན་དང་གོང་སྲིན་ཁ་གཡེལ་ནས་
སྲིན་གཡབ་དམར་བོ་གཅིག་དབྱུགས་ནས་བྱུང་བ་ལ། སྐྱེས་བློའུ་རིན་ཆེན་བདུན་མཆེད་
ཀྱི་སྐུ་སྲུང་སྟེ་གླང་རུ་དཀར་གྱིས་རུའི་དབལ་བརྡར་ནས་བརྡུངས། དུང་འཕར་ཆུང་རང་
འབུད། ཁྲབ་རང་གོན། ཕུབ་རང་འགོག རལ་གྲི་དང་ཆུ་གྲི་རང་བཏབ། མདུང་རང་
དྲངས། གཞུ་རང་བདུངས། དཔལ་གྱི་མདའ་རང་འཕེན། དེ་རྣམས་ཀྱིས་ལྗང་སྲིན་དང་
གོང་སྲིན་བསད་དེ། ཤ་བོར་བས་རི་དམར། ཁྲག་བསྒྱིངས་པས་མཚོ་སྨུག་པོར་གྱུར།
ལྷ་རི་གྱང་དོར་བབས་པའི་ཚེ་བཙན་པ་ལྷོ་དང་གཉགས། བཙུན་པ་ཁྱུང་དང་
སྣུབས་ གཉན་པ་སེ་དང་སྦ་སྟེ་ཡབ་འབངས་རུས་དྲུག་དང་། ལྷ་བོ་ལྷ་སྲས་དང་། སེ་བོན་
རྨ་བོན།ཅོག་ལ་བོན། ཞང་ཞུང་བོན། ཚེ་མི་བོན་སོགས་ཤེས་པ་ཅན་བཅུ་གཉིས་ཀྱི་གཉའ་
ཡི་ཁྲི་ལ་བཏགས་ནས་སྤྱན་དྲངས་པས། མཚན་ཡང་གཉའ་ཁྲི་བཙན་པོ་ཞེས་སུ་གྲགས།
ང་ཚོས་བཙན་པོ་ཞེས་པའི་ཐ་སྙད་འདི་ལས་གཉའ་ཁྲིའི་དཔའ་དང་སྤོབས་པ་ཤེས་
ཐུབ་ལ། ཁོང་གིས་དཔའ་སྟོབས་དེ་ལས་བསམ་ན་དགྲ་བཏུལ་ཏེ་ཤ་བོར་བས་རི་དམར་བོ་
བསྒྱུར་བ་དང་ཁྲག་བསྐྱིལ་བས་མཚོ་སྨུག་པོར་བསྒྱུར་བ་ལྟ་བུའི་ལོ་རྒྱུས་ཤིག་ཡོད་པ་ཡང་
ངང་གིས་ཤེས་ཐུབ། སྟབས་ལེགས་པ་ཞིག་ལ་སྔོན་གྱི་ལོ་རྒྱུས་སུ་ཡང་དེ་ལྟ་བུ་འཁོད་འདུག
བཙན་ཐང་དུ་ད་དུང་སྔོན་གྱི་ལོ་རྒྱུས་སྟོན་པའི་ཆེད་དུ་རང་ཚུགས་བཟུང་ཡོད་པ་
ནི་བཙན་ཐང་གཡུ་ཡི་ལྷ་ཁང་ཡིན། གཉའ་ཁྲི་བཙན་པོ་བོད་ཀྱི་བཙན་པོར་གྱུར་པས་དེ་
ནས་བཟུང་གནས་འདི་ཡང་བོད་ཀྱི་ལོ་རྒྱུས་དང་འབྲེལ་ཞིང་། བོད་མི་རིགས་དང་འབྲེལ་
བ་ཡོད་པའི་གནས་འགངས་ཆེན་ཞིག་ཏུ་གྱུར་སོང་།
རྩེད་ཐང་ནས་ཐད་ཀར་དེར་འགྲོ་བའི་སྤྱི་སྤྱོད་རླངས་འཁོར་ཡོད་པས་བཙན་ཐང་
གི་འདབས་ཀྱི་གྲོང་ཚོའི་ནང་དུ་ལྷ་ཁང་དེར་མཇལ་བྱུང་། དེ་ནི་སྤྱི་ལོའི་དུས་རབས་དགུ་
བར་བོད་རྒྱལ་ཁྲི་རལ་བ་ཅན་གྱི་བཙུན་མོ་དཔལ་གྱི་ངང་ཚུལ་གྱིས་ཕྱག་བཏབ་པ་དང་
ཕྱིས་རིམ་བཞིན་རྒྱ་བསྐྱེད་བྱུང་ཡོད། ལྷ་ཁང་འདིའི་གཡུ་ཡི་རྒྱ་ཕིབས་ཡིད་དུ་འོང་བ་
མཚན་ལ་གཡུ་ཡི་ལྷ་ཁང་ཞེས་ཟེར།
ལྷ་ཁང་འདིའི་རྟེན་གཙོ་སངས་རྒྱས་རྣམ་པར་སྣང་མཛད་དང་ད་དུང་མཁན་སློབ་
ཡང་
253



ཤེས་རབ་ཀྱི་ཚོམས།
ཆོས་གསུམ་སོགས་མང་དུ་ཡོད་པ་དང་། ཡར་ལུང་གནས་གསུམ་གྱི་རྟེན་གཙོ་སངས་རྒྱས་
རྣམ་པར་སྣང་མཛད་ཡིན་ནའང་། བྱ་ས་ལྷ་ཁང་གི་རྟེན་གཙོ་སངས་རྒྱས་རྣམ་པར་སྣང་
མཛད་ནི་ལི་མའི་སྐུ་ཡིན་པ་དང་། ཁྲ་འབྲུག་ལྷ་ཁང་གི་རྟེན་གཙོ་རྣམ་པར་སྣང་མཛད་ནི་
རྡོ་སྐུ་ཡིན་པ། བཙན་ཐང་གཡུ་ཡི་ལྷ་ཁང་གི་རྟེན་གཙོ་རྣམ་པར་སྣང་མཛད་ནི་འཇིམ་སྐུ་
ཡིན་ནོ། །
གཞན་ཡང
ཡང་བཙན་ཐང་གཡུ་ཡི་ལྷ་ཁང་གི་མཚན་གཞན་ལ་སྒོ་བཞི་ལྷ་ཁང་ཡང་
ཟེར་ཞིང་། དེའི་དོན་ནི་ལྷ་ཁང་གི་ཕྱོགས་བཞིར་སྒོ་བཞི་ཡོད་པས་དེ་ནི་བཙན་ཐང་སྒོ་
བཞི་ཞེས་པ་དང་འབྲེལ་བ་ཡོད་པ་ཞིག་ཏུ་མཐོང་།
བོད་ཀྱི་ལྷ་ཁང་དག་ལ་དམིགས་བསལ་གྱི་ཁྱད་ཆོས་ཤིག་ཡོད་པ་ནི་ལོ་རྒྱུས་ཀྱི་དོན་
དངོས་དེ་དངོས་དང་ཟུར་གང་རུང་ནས་ཐོན་ཡོད་པ་དེ་རེད། བཙན་ཐང་གཡུ་ཡི་ལྷ་ཁང་
ནས་ཀྱང་དེ་མཐོང་ཐུབ། གལ་ཏེ་ཁྱོད་ཀྱིས་ཁྱད་ཆོས་དེ་མ་ཤེས་ན་བོད་ཀྱི་ལྷ་ཁང་ནི་མི་
རིགས་ཀྱི་ཁུར་བོ་ཡིན་པར་བསམ་ངེས།
༡
གཉའ་ཁྲི་བཙན་པོ་བོད་ཀྱི་རྒྱལ་བོར་བཞུགས་པའི་རྟགས་མཚན་གལ་ཆེ་བ་ཞིག་
ནི་ཡུམ་བུ་བླ་སྒང་རེད། གཉའ་ཁྲི་བྱོན་པའི་སྐབས་དེ་ནི། ལོ་རྒྱུས་ལས། རྒྱ་ནག་རྒྱལ་བོ་
ཤིང་ལ་སྦྲུལ་ལྟར་འཁྲི། །རྒྱ་གར་རྒྱལ་བོ་ལུག་ལ་སྤྱང་ལྟར་འཇབ། །སྟག་གཟིག་རྒྱལ་བོ་བྱ་
ཁྱུར་ཁྲ་ལྟར་རྒྱུག། གེ་སར་རྒྱལ་བོ་ཤིང་ལ་སྟ་ལྟར་འཚབ། །འཐབ་ཏུ་མི་ཐུབ་བོད་ལ་དམག་
གྲངས་ཉུང་། །ཡུལ་གཞན་འགྲོ་བར་རྒྱལ་ཕྲན་གྱིས་མི་སྟེར། །ཐང་ལ་མི་ཆགས་བྲག་རི་
བཙན་པོ་འཛིན། །བཟའ་བཏུང་མི་རྙེད་བཀྲེས་སྐོམ་སྡུག་བསྔལ་ཚེ། །བོད་ཡུལ་མི་རྣམས་
སྡུག་གིས་མནར་བའི་ཚེ། །མི་ཡི་རྗེ་བོ་གཉའ་ཁྲི་བཙན་པོ་བྱུང་། །ཞེས་བྱུང་བ་ལྟར་བོད་ལ་
དཀའ་ངལ་འཕྲད་པའི་དུས་ཤིག་རེད།
སྐབས་དེར་ཁོང་ལ་དགོས་པ་ནི་མཁར་བཙན་པོ་ཞིག་དང་དཔུང་རྟུལ་བོ་ཞིག་
རེད། དེ་བས་མཁར་ལ་སྔ་བ་ཡུམ་བུ་བླ་སྒང་ཞེས་པ་འདི་བརྩིགས། དེ་ལ་ཡུམ་བུ་བརླ་
མཁར་ཞེས་ཀྱང་བྱ་སྟེ་རི་ཤྭ་བ་ཡུ་མོའི་བརླ་འདྲ་བའི་སྟེང་དུ་ཆགས་པས་བརླ་མཁར་ཞེས་
254



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དང་། བརླ་སྒྲུང་ཞེས་པ་ནི་རི་དེ་སྟེང་སྨན་བརླ་སྒང་ཞེས་པ་སྐྱེས་པས་བརླ་སྒང་ཞེས་པ་དེ་
ལྟར་ཐོགས་ཟེར།
མཁར་འདི་ནི་སྨོན་འགྲོ་གྲོང་གི་རྒྱབ་རིའི་སྟེང་མཁར་དེ་མཇལ་རྒྱུ་ཡོད། སྨོན་འགྲོ་
ཞེས་པ་ནི་ས་པཎ་གྱིས་འདི་ཁུལ་དུ་ཆོས་མང་བོ་གསུངས་པས་སྨོན་འགྲུབ་ཅེས་པའི་སྒྲ་
ལས་ཟུར་ཆགས། སྨོན་འགྲོ་གྲོང་གི་ལྟག་ཏུ་གཏམ་སྙན་བཞུགས་ཁྲི་ཡོད། སྔོན་ས་པཎ་གྱིས་
བཞུགས་ཁྲི་དེའི་སྟེང་དུ་ཆོས་གསུང་དུས་འགྲོ་མགོན་ཆོས་རྒྱལ་འཕགས་པ་འཁྲུངས་པའི་
གཏམ་གསན་པས་གཏམ་སྙན་བཞུགས་ཁྲིར་གྲགས་སྐད།
གཉའ་ཁྲི་བཙན་པོས་བོད་ཁམས་དབང་དུ་བསྒྱུར་དུས་ཐོག་མར་ཕོ་བྲང་ནི་ས་
དང་རྡོ་ལ་མ་བརྩིགས། རི་དྭགས་ཤ་བ་དང་འབྲོང་། གཅན་གཟན་སྟག་གཟིག་པགས་པ་
ལ་གུར་ཕུབ་ནས་བྱས་ཏེ་རྗེས་སུ་ཡུམ་བུ་བླ་སྒང་བརྩིགས་པས། ཡུལ་ལ་སྔ་བ་ཡར་ལུང་
སོག་ཀ རྗེ་ལ་སྔ་བ་གཉའ་ཁྲི་བཙན་པོ། མཁར་ལ་སྔ་བ་ཡུམ་བུ་བརླ་མཁར། ཞེས་པའི་
གཏམ་དེ་བྱུང་།གཉའ་ཁྲི་རྗེ་ལ་བཞུགས་ནས་ལམ་ལུགས་མང་བོ་བཙུགས། སྔོན་གྱི་ལོ་རྒྱུས་
སུ་དེའི་སྐོར་གསལ་བོར་བཤད་ཡོད། ར་སང་དར་བ་དང་། ཁུང་བོ་གཉིས་ཀྱིས་ཁོད་པ་
བྱས། མི་ཉག་གི་བཤེས་གཉེན་བློན་པོར་གསོལ། རིན་པོ་ཆེའི་རྒྱན་དམ་པ་སྐུ་ལ་བརྒྱན་
ཞིང་། བཀའ་ཁྲིམས་བཟོས་ཏེ་མངའ་ཐང་བསྐྱེད། འཇིག་རྟེན་ཆོས་བཞིན་དུ་བསྐྱངས་
པས་རྒྱལ་ཁམས་བདེ་ཞིང་སྐྱིད། སྲིད་ཀྱི་སྒྲིག་གཞི་མང་བོ་གསར་དུ་བཙུགས།
རྒྱལ་བོའི་སྐུ་སྲུང་སྡེ་བཞི་བཙུགས་ཏེ་རྒྱལ་བོའི་སྐུ་སྲུང་། རྒོད་ལྡོང་མི་སྡེ་བཞི་བཅུ་
རྩ་བཞིས་ཕྱིའི་དགྲ་འདུལ། གཡུང་ལྡོང་མི་སྡེ་བཞི་བཅུའི་རྩ་བཞིའི་ནི་ནང་གི་ཆ་ཁ་སྙོམས།
མཐའ་མཚམས་སུ་སོ་ཁ་བཞིས་སོ་བ་བཙུགས་ཏེ་ཕྱི་དགྲའི་ཚུལ་ལ་རྟོག ཁྲོམ་ཁ་བརྒྱད་
ཀྱིས་ནི་སོ་ཁའི་བྱུང་བའི་དགྲ་བོ་འདུལ། རོང་དོར་ཁབ་སོ་ཉི་ཤུ་རྩ་གཉིས་ཀྱིས་བང་མཛོད་
འགེངས། ཚོང་འདུས་བཅུ་གཉིས་ཀྱིས་ནོར་གྱི་དབྱིག་འབུལ། ལེགས་པ་ལ་བྱ་དགའ་དང་
ཉེས་པ་ལ་ཆད་པ་བཅད་ནས་ངན་དང་གཡོའི་ཁུངས་བསྣུབས་པར་མཛད། དཔའ་དང་
མཛངས་པའི་ཤན་ཕྱེས། མཛད་པ་སྣ་ལྔའི་གསེར་གཡུ་དང་ཡིག་ཚང་གིས་བསྟོད། དཔའ་
སྡེ་རྣམ་ལྔས་ཆིབས་མཛད་ནས་རྒྱུགས་སུ་སྤྲོ། རྗེའི་བཀའ་ཁྲིམས་གངས་ལ་ཉི་མ་ཤར་བ་
255



ཤེས་རབ་ཀྱི་ཚོམས།
འདྲ་ཞེས་སྔོན་གྱི་ཡིག་ཚང་ལས་འབྱུང་།
རྒྱལ་ཕྲན་བཅུ་གཉིས་ཀྱི་རྗེ་བོར་བཞུགས་ཏེ་རྒྱལ་བོའི་སྐུ་རིམ་གྲོ་བ་ནི་བོན་པོ་ཅོ་ན་
གཤེན་གར་ཚ་དང་། འཚེ་མི་གཤེན་བུ་རྒྱལ་ཚ་གཉིས་ཀྱིས་བྱས། སུམ་པའི་བོན་པོ་ཨོ་ཡོང་
རྒྱལ་བ་བཏུལ་ཅིང་སྣུབས་ཀྱི་སྲིད་པ་རྒྱལ་ཕྲན་ཞེས་པ་འབངས་སུ་བསྡུས། དེའི་སྐུ་རིང་ལ།
གཏམ་རྒྱུད་དང་། སྒྲུང་རྒྱུད་དང་། སྡེབ་སྦྱོར་དང་། བཀའི་གུགས་དང་། བྲོ་གར། གླུ་གཞས་
དང་། ཤོན་རྩེ་དང་། རྩེད་འཇོ་ལ་སོགས་པ་བྱུང་བ་ཡིན་ནོ། །
ཡུམ་བུ་བླ་སྒང་ཐོག་མར་བཞེངས་དུས་མཁར་གྲུ་བཞི་མ་དེ་ཁོ་ན་ལས་མེད་ལ།
དེའི་སྟེང་དུ་དར་ལྕོག་བཞི་བཙུགས་པ་རྣམས་རླུང་གི་དེད་ཕྱོགས་ཁོ་ནར་མི་འགྲོ་བར་
དར་ལྕེ་ཚང་མ་ནང་དུ་གཡུགས་པ་ནི་མཐའ་བཞིའི་རྒྱལ་ཁག་དབང་དུ་བསྡུ་བའི་རྟགས་
ཡིན་གསུངས། བོད་བཙན་པོའི་འདུན་པ་དེ་དག་ད་དུང་དར་ལྕོག་བཞི་ཡིས་སྟོན་བཞིན་
ཡོད་པས་དགའ་ཞིང་མགུ་ལ་སྐྱོ་ཡང་སྐྱོ།
རྒྱལ་རབས་ཉི་ཤུ་རྩ་བརྒྱད་པ་ལྷ་ཐོ་ཐོ་རི་གཉན་ཤལ་དགུང་ལོ་དྲུག་ཅུའི་སྟེང་ཉིན་
ཞིག་ཉི་མ་རི་རྩེར་ཤར་སྐབས་ནམ་མཁའ་ནས་འཇའ་ཚོན་སྣ་ལྔ་དང་། མེ་ཏོག་གི་ཆར་
བབས། སྤང་སྐོང་ཕྱག་བརྒྱ། མདོ་སྡེ་ཟ་མ་ཏོག་སོགས་གནམ་ནས་བབས། དོན་མ་ཤེས་
ཀྱང་མཆོད་པས། ཕྱི་ལོར་གསེར་གྱི་མཆོད་རྟེན་ཁྲུ་གང་བ། མུ་ཌའི་ཕྱག་རྒྱ་ཙིན་ཏ་མ་ཎིའི་
བརྐོས་ཕོར། བཅུ་གཅིག་ཞལ་ཡིད་བཞིན་ནོར་བུའི་བརྐོས་ཕོར། ཙན་དན་ནོར་བུའི་
རིགས་ལ་མ་ཎིའི་རང་བྱོན་བཅས་བྱོན་ཞེས་ལོ་རྒྱུས་ཡིག་ཚང་རྙིང་བ་ལས་བྱུང༌། རྒྱལ་བོས་
རྟེན་དེ་རྣམས་ཀྱི་དོན་མ་མཁྱེན་ཀྱང་ཕྱག་མཆོད་གནང་བས་རྒྱལ་བོའི་དགུང་གྲངས་སླར་
ཡང་དྲུག་ཅུ་བསྲིངས་ཏེ་ཁྱོན་དགུང་ལོ་བརྒྱ་དང་ཉི་ཤུ་བཞུགས་པས་གཉན་པོ་གསང་བ་
ཞེས་པའང་དེ་ནས་བྱུང་།
དེ་ནས་བཟུང་བོད་ལ་བསྟན་པའི་དབུ་བརྙེས་པར་བཤད། དགའ་ལྡན་ཕོ་བྲང་གི་
སྐབས་ཀྱི་སྒོར་མོའི་སྟེང་དུ་ཆོས་སྲིད་གཉིས་ལྡན་གྱི་ཆབ་སྲིད་དབུ་བརྙེས་ནས་ལོ་ཞེས་
པའི་ལོ་དེ་ཡང་འདི་ནས་བརྩི་དགོས། གཉན་པོ་གསང་བ་ལ་བརྟེན་ནས་བོད་དུ་དམ་པའི་
ཆོས་དབུ་བརྙེས་ཤིང་། མཐའི་རིག་གནས་བོད་དུ་འདུ་བའི་དབུ་བརྩམས།
256



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ད་ལྟ་ཡུམ་བུ་བླ་མཁར་བཙན་རྫོང་ཞིག་མ་ཡིན་པར་ལྷ་ཁང་ཞིག་ཏུ་གྱུར་ཡོད། ལ་
ལས་བཙན་རྫོང་ལྷ་ཁང་དུ་གྱུར་པ་འདི་ལ་སྙིང་ན་ངེས་མོད། ལྷ་ཁང་འདི་ནི་བཙན་རྫོང་
འདིའི་རྣམ་ཤེས་ཏེ་རྣམ་ཤེས་ཡལ་བའི་བཙན་རྫོང་དེ་དག་ད་ལྟ་བཙལ་ཀྱང་མི་རྙེད། ཆོས་
དང་འབྲེལ་བས་གནའ་བོའི་ལོ་རྒྱུས་ཀྱི་ཤུལ་དེ་སྲུང་ཐུབ་པ་བྱུང་བ་མ་ཟད། བོད་མི་རིགས་
ཀྱི་སྙིང་གི་མཐོ་ས་ཞིག་ཏུ་གནས་བཅའ་ཐུབ་སོང་བ་མིན་ནམ།
ལྷ་ཁང་དེ་ནི་མངའ་བདག་ཤཱཀྱ་མགོན་གྱིས་ཕྱག་བཏབ། ཁོང་གིས་ལྷ་ཁང་འདི་
བཞེངས་དུས་བཙན་པོའི་མཁར་དེ་མི་རྣམས་ཀྱིས་རྗེད་བཞིན་པའི་དུས་སུ་སླེབས་འདུག
དེ་དུས་གཉན་པོ་གསང་བ་བསམ་ཡས་ཀྱི་མཆོད་རྟེན་དཀར་བོའི་རྟེན་དུ་ཕུལ་ཟིན་ན་
ཡང་ཁོང་གིས་ལྷ་ཁང་ཞིག་བཞེངས་ཏེ་གཉའ་ཁྲི་དང་སྲོང་བཙན་སོགས་བཞེངས་པ་འདི་
ལོ་རྒྱུས་ཀྱི་བློ་གྲོས་དང་སྤོབས་པ་དེ་སྟོན་པའི་ཆེད་དུ་ཡིན་འདུག དེ་བས་རྒྱལ་བ་ལྔ་བས་
ཀྱང་རྒྱ་ཕིབས་བསྒྲོན་པ་དེས་ལོ་རྒྱུས་ཀྱི་རྗེས་དྲན་དེ་གཟི་མདངས་དང་ལྡན་པར་བསྒྱུར་
བ་རེད།
རིག་གནས་གསར་བརྗེའི་མེ་དཔུང་དེས་རྫོང་བཙན་པོ་འདི་ཡང་རྨང་ནས་བསྐྱེལ་
ནས་རླུང་ལ་གཏོར་མོད། བོད་མི་རིགས་ཀྱི་སེམས་ནས་གཏོར་མ་ཐུབ་པས་ད་ལྟ་ལྷ་ཁང་
བསྐྱར་བཞེངས་བྱས་ཤིང༌། ནང་དུ་འཕགས་པ་ལོ་ཀེ་ཤྭ་རའི་སྐུའི་གཟུགས་སུ་སྔོན་ཙན་
དན་གྱི་ལོ་ཀེ་ཤྭ་རའི་ཚལ་བུ་བཞུགས། སྔོན་ཙན་དན་གྱི་ཀ་བའི་ཚབ་ཏུ་ད་ལྟའི་ཤུག་པའི་
ཀ་བ་ལ་སྔོན་གྱི་ཀ་བའི་ཚལ་བུ་ཕུལ་བ། གཞན་ཡང་གསར་བཞེངས་ཆོས་རྒྱལ་མེས་དབོན་
རྣམ་གསུམ་དང་། བློན་ཐོན་མི། མགར་སྟོང་བཙན་གྱི་སྐུ་བརྙན། ལྷ་རི་དགོན་གྱི་རྟེན་གཙོ་
ལྷ་རི་སྨན་པའི་རྒྱལ་བོ་སོགས་མཇལ་རྒྱུ་ཡོད།
བདག་གིས་ཡུམ་བུ་བླ་སྒང་གི་སྒོ་ནས་ཡར་ལུང་ཁོག་ལ་རྒྱང་ལྟ་བྱེད་དུས་སྟོད་ན་
ཡར་ལྷ་ཤམ་པོ་བཞུགས་ཤིང་། ཕ་གིར་བཙན་ཐང་སྒོ་བཞི་ཡོད། སྨད་ན་ཟོ་ཐང་མགོན་པོ་
རི་ཡོད་པ་མཐོང་བྱུང་། གནས་འདི་ནས་བཟུང་བོད་བཙན་པོའི་མངའ་ཐང་བསྐྱེད་པའི་
དབུ་ཚུགས་བྱུང་།
རེ
257



ཤེས་རབ་ཀྱི་ཚོམས།
གཉིད་དུ་ཡུར་བའི་འཁོར་ལོ་སྒྱུར་བའི་རྒྱལ་བོ།
-འཕྱོངས་རྒྱས་བང་སོ།
འཕྱོངས་རྒྱས་བང་སོ་ནི་བོད་ཀྱི་ལོ་རྒྱུས་ཀྱི་གནའ་ཤུལ་གལ་ཆེན་ཞིག་ཡིན། དེང་
རབས་ལྷོ་ཁ་ལ་སོང་ན་འཕྱོངས་རྒྱས་བང་སོ་ལ་མ་མཇལ་ན་དེ་ན་ངེས་པར་འགྱོད་དགོས་
པ་ཞིག་ཏུ་སྣང་། བདག་ཀྱང་མེས་པོ་ལ་དུང་བས་སམ་ལོ་རྒྱུས་ལ་དགའ་བའི་རྐྱེན་གྱིས་
འཕྱོངས་རྒྱས་བང་སོ་ལ་མཇལ་དུ་ཕྱིན་པ་ཡིན།
འཕྱོངས་རྒྱུས་བང་སོ་ནི་འཕྱོངས་རྒྱས་རྫོང་གི་ལྷོ་ངོས་སྤྱི་ལེ་གཉིས་ཙམ་གྱི་ས་ན་
ཡོད། སྔོན་ཡུལ་དེའི་ལྷོ་ངོས་ཀྱི་ཆུ་འགོ་ནོར་བུ་རི་ནས་སྲོང་བཙན་གྱིས་ནོར་བུ་འཕྱོངས་ཕྲུ་
གང་བ་ཞིག་གཏེར་ནས་བཞེས་པས་འཕྱོངས་རྒྱས་ཞེས་པ་དེ་ལྟར་ཐོགས། དེ་བས་བཙན་
པོའི་བང་སོ་ས་འདིར་བསྐྲུན་པའི་དམིགས་ཡུལ་ཡང་ལམ་ཙམ་ཤེས་ཐུབ་པ་རེད།
བང་སོ་དེ་རྣམས་མུ་ར་རིའི་འདབས་སུ་ཡོད་ཅིང་། མུ་ར་རིའི་གཡས་ཀྱི་ལུང་བ་ལ་
དོན་མཁར་ཟེར་ཞིང་གཡོན་དུ་འཕྱོངས་རྒྱས་ལུང་བ་ཡིན། དོན་མཁར་དང་མུ་ར་རིའི་
འདབས་བཅས་སུ་བསྡོམས་པའི་རྒྱལ་བོ་དང་བཙུན་མོ་སྲས་བཅས་ཀྱི་བང་སོ་ཉེར་གསུམ་
ཡོད་ཟེར།
སྲོང་བཙན་བང་སོའི་སྟེང་དུ་ལྷ་ཁང་ཞིག་བཞེངས་འདུག ཉང་སྨན་ལུང་བས་
ཕྱག་བཏབ་གནང་བའི་ལྷ་ཁང་རིག་གསར་གྱིས་རྩ་མེད་དུ་བཏང་ན་ཡང་། ད་ལྟ་དེའི་ཚབ་
བཞེངས་ནས་ཆོས་རྒྱལ་དང་། རྒྱ་བཟའ། བལ་བཟའ། མགར་བློན། ཐོན་མི་སོགས་ཀྱི་སྐུ་
བརྙན་བཞེངས་ཡོད། སྲོང་བཙན་གྱི་བང་སོ་འདི་ལ་བང་སོ་དམར་བོ་ཞེས་ཀྱང་འབོད།
བང་སོ་འདི་དག་གི་སྐོར་སྔོན་གྱི་ཡིག་ཚང་དག་ལས་གསལ་བོར་བཤད་ཡོད་དེ།
258



རོ་
《
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ངས་བཀླགས་མྱོང་བ་ནི （ལྡེའུ་ཆོས་འབྱུང དུ་བཀོད་པའི་གསང་བ་ཡང་ཆུང་ལས་བྱུང་
བའི་ཚིག་དེ་དག་དང་། འཇིགས་མེད་གླིང་བའི་གཏམ་ཚོགས་སུ་བཀོད་པའི 《བློན་པོ་
མགར་གྱི་ཡི་གེ》ཞེས་པ་དེ་གཉིས་ཡིན། ད་དུང་འཇིགས་མེད་གླིང་བའི (སྲོང་བཙན་བང་
སོའི་དཀར་ཆག》 《བཀའ་ཐང་སྡེ་ལྔ༔ ལས་བྱུང་བའི་བང་སོའི་སྐོར་ཡིན། དེ་དག་ནི་ཤིན་
ཏུ་གལ་ཆེ་སྟེ། བང་སོ་ལ་ཞིབ་འཇུག་བྱེད་མཁན་མཁས་པ་ཏུའུ་ཆི་སོགས་ལས་ཀྱང་དེ་ལས་
བརྒལ་ཐུབ་མེད་པ་རེད།
བང་སོ་ཇི་ལྟར་བྱུང་བའི་སྐོར་ལ། གནམ་གྱི་ཁྲི་བདུན་ནི《གསང་བ་ཡང་
ཆུང》 ལས། དེ་ཡང་ཁྲི་བདུན་བང་སོ་གནམ་ལ་བཏབ། །ལྷའི་ལུས་ལ་རོ་མེད་འཇའ་ལྟར་
ཡལ། །ཞེས་དོན་ལ་རྨུ་ཐག་ལ་འཇུ་ནས་ལྷར་གཤེགས་པའི་བང་སོ་མེད་ཟེར། གྲི་གུམ་
བཙན་པོས་བློན་པོ་ལ་འཐབ་ནས་བགྲོངས་པས་བང་སོ་བྱུང་སྟེ། སྟེངས་གཉིས་བང་སོ་ལྔ་
དང་གཡའ་ལ་བཏབ། །ཅེས་རི་མཐོ་སར་བཏབ་པར་མངོན་ཞིང་བང་སོ་བརྩིགས་པའི་
ལས་དཔོན་རུ་ལས་སྐྱེས་ཡིན། འདི་ནི་རྒྱལ་བོའི་བང་སོ་ཐོག་མ་ཡིག་ཚང་ལས་དངོས་སུ་
ཐོན་པ་ལས་དེའི་སྔ་རོལ་ཏུ་བོད་ལ་བང་སོ་བརྩིགས་པའི་སྲོལ་མེད་པའི་དོན་གཏན་ནས་
མ་ཡིན་ཏེ་ཉིང་ཁྲིའི་བང་སོ་དང་ཆུ་གོང་གི་བང་སོ། ཁ་རུབ་ཀྱི་བང་སོ་སོགས་གཉའ་ཁྲིའི་
སྔོན་གྱི་བང་སོ་ཡིན་པ་བསྙོན་དུ་མེད་པས་སོ།།
དེ་ནས་རིམ་བཞིན་ལེགས་དྲུག་བང་སོ་སྤང་ཐང་མཚམས་སུ་བཏབ། །ཅེས་དང་།
ལྡེ་བདུན་དུར་ས་ཆུ་བོའི་གཞུང་ལ་བཏབ། །བཙན་བདུན་བང་སོ་ངར་མ་ཐང་དུ་བཏབ། །
ཡུལ་གྱི་མིང་ནི་ཡར་ཀླུང་ངར་མ་ཐང་། །དེ་ཡང་ཕུལ་མེད་ས་ཕུང་བཏབ་པ་འདྲ། །ཞེས་
གསུངས་ཤིང་ཆུ་བོ་གཞུང་ལ་བཏབ་ཅེས་པ་ནི་ཆུ་བཀྲམ་སར་བརྩིགས་པའི་དོན་དུ་གོ་
དགོས་ཏེ་མགར་གྱི་དཀར་ཆག་ལས། ལྡེ་བརྒྱད་བང་སོ་ཆུ་བོའི་གཞུང་ལ་བརྩིགས། །དེ་
ཉིད་མཚོ་ལ་ཁ་བ་བབས་པ་ལྟར། །ཞེས་བརྩིགས་པར་གསུངས་ཡོད་པས་དེང་གི་མཁས་པ་
ལ་ལས་ཚོད་དཔག་གིས་མེ་བསྲེགས་པའི་ཐལ་བ་ཆུ་བོའི་གཞུང་ལ་བཏབ་ཟེར་བ་
ར་བ་ལྟར་
པ་ཤེས། འཕུལ་མེད་ཅེས་པའི་དོན་ནི་ས་སྤུངས་བཞིན་དུ་བརྡལ་ཡོད་པའི་དོན་དུ་གོ་
མིན་པ
259



ཤེས་རབ་ཀྱི་ཚོམས།
དགོས་ཤིང་། འདེབས་པའི་ཡུལ་ཀྱང་ཡར་ལུང་ཡིན་གསུངས། འོན་ཀྱང་མགར་གྱི་ཡི་གེ་
བང་སོ་འདེབས་པའི་ས་ནི་རྗེ་འབངས་གཉིས་འཐབ་པའི་འཕྱོང་ཡུལ་དར་མོ་ཐང་ཞེས་པ་
དེ་ཡིན་པར་གསུངས་ཡོད།
ཁྲི་སྙན་བཟུང་ནས་དོན་མཁར་མདའ་རུ་བརྩིགས་པའི་སྲོལ་བྱུང་ཏེ། ཁྲི་སྙན་
གཟུང་བཙན་དོན་མཁར་མདའ་རུ་བརྩིགས། །དེ་ཡང་ཕུལ་མེད་གྲུ་བཞི་མི་ཤེས་སྐད། །ཁྲི་
གཉན་ལྡེ་རུ་བང་སོ་དོན་མཁར་མདའ། །རྗེ་འབངས་གསུམ་ཁ་གསོན་པོར་བང་སོར་
གཤེགས། །སྟག་གུ་སྙན་གཟིགས་དོན་མཁར་མདའ་རུ་བརྩིགས། །གྲལ་ནི་ཁྲི་སྙན་གོང་ངོས་
པོ་གཡོན་ན་ཡོད། །དེ་ཡན་ཕུལ་མེད་ས་ཕུང་བརྡལ་བ་འདྲ། །དེ་ནས་ཕུལ་སྐྱེད་རྩིག་པ་སོག་
ཁར་ཡོད། །དེའི་མིང་ནི་གུང་རི་སོག་ཁ་ཡིན། །གནམ་རི་སྲོང་བཙན་དོན་མཁར་མདའ་རུ་
བརྩིགས། །གྲལ་ནི་ཁྲི་སྙན་གཟུང་བཙན་གཡོན་ན་ཡོད། །ཅེས་གསུངས།
ལོ་རྒྱུས་ལས། སྲོང་བཙན་སྒམ་པོ་འཕྱོང་བོའི་མདའ་རུ་བརྩིགས། །ཞེས་གསུངས་
པ་ལྟར་འཕྱོང་བོའི་མདའ་རུ་བརྩིགས་པའི་བང་སོ་ལས་སྔ་བ་དང་ཆེ་བ་སྲོང་བཙན་གྱི་
བང་སོ་ཡིན་ཏེ། དེའི་ཟུར་བཞི་ན་ནི་ལྷ་ཁང་བཞི་ཡོད་ཅིང་མིང་ལ་སྨུག་རི་སྨུག་པོ་ཟེར། ཆེ་
ཆུང་ཚད་ནི་དཔག་ཚད་མདའ་རྒྱང་གང་དང་ཞེང་ཚད་ནི་ཉང་གི་རྡོ་རྒྱང་གང་ཡོད་
གསུངས། དེ་ནས་བཟུང་ནང་བའི་ལུགས་ཀྱི་བང་སོ་གྲུ་བཞིར་བརྩིགས་པའི་སྲོལ་བྱུང་། དེ་
ཡན་གྱི་བང་སོ་ནི་བོན་ལུགས་དང་འབྲེལ་བའི་བང་སོ་ཡིན་པར་གསུངས་ཤིང་སྲོང་བཙན་
གྱི་བང་སོ་རྒྱལ་བའི་ལུགས་ཀྱི་བང་སོ་ཡིན་པར་གསུངས་པས་ན་སྲོང་བཙན་གྱི་བང་སོ་
ཚིག་སྟངས་འདི་རྒྱ་གར་དང་འབྲེལ་བ་ཡོད་པར་མངོན།
ཡང་ལོ་རྒྱུས་ལས། གུང་སྲོང་གུང་བཙན་དོན་མཁར་མདའ་ན་ཡོད། ། རྒྱལ་ནི་
གནམ་རི་སྲོང་བཙན་གཡོན་ན་ཡོད། །མིང་ནི་གུང་རི་གུང་ཆེ་ལགས་སོ་སྐད། །ཅེས་
གསུངས་པ་ལྟར་དེང་སང་ཡང་ངོས་འཛིན་ས་ཡོད། མང་སྲོང་གྲལ་ནི་སྲོང་བཙན་གཡོན་
ན་ཡོད། །དེའི་མིང་ནི་སྔོ་བཞེར་ཧལ་པོ་ལགས། །འདུས་སྲོང་འཕྲུལ་རྒྱལ་མང་སྲོང་གཡོན་
ན་ཡོད། །དེའི་མིང་ནི་སེང་གེ་བརྩེགས་པ་ཅན། །ཞེས་གསུངས།
260



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མེས་ཨག་ཚོམ་གྱི་བང་སོ་ནི། ལོ་རྒྱུས་ལས། ཨག་ཚོམ་བང་སོ་མུ་ར་རི་ལ་བརྩིགས། །
གྲལ་ནི་འཕྲུལ་གྱི་རྒྱལ་བོའི་གཡོན་ན་ཡོད། །དེའི་མིང་ནི་ལྷ་རི་གཙུག་ནམ་ལགས་སོ་སྐད། །
ཞེས་གསུངས་ཤིང་མུ་ར་རིའི་མདུན་གྱི་ཆེས་མཐོ་ས་ན་ཡོད་དེ། བང་སོ་དག་ལས་ཤིན་ཏུ་
ཆེ་བ་ཞིག་ཏུ་མངོན། ཁྲི་སྲོང་ལྡེ་བཙན་མུ་ར་རི་ལ་བརྩིགས། །གྲལ་ནི་ཡབ་ཀྱི་ལྟག་ན་འོད་
པ་སྲུང་། །མ་གྲོངས་གོང་དུ་ཉིད་ཀྱིས་བརྩིགས་པའོ། །མིང་ནི་འཕྲུལ་རི་གཙུག་ནམ་བྱ་བ་
ལགས། །ཞེས་གསུངས་ཀྱང་མུ་ར་རི་ན་མེད་པར་མུ་ལ་རི་རྒྱུད་དོན་མཁར་གྱི་མདའ་བྱེས་
ཀྱི་གཡོན་ཟུར་ན་ཡོད།འཇིགས་མེད་གླིང་བས་རྡོ་རིངས་དེང་སང་མི་སྣང་བ་ཞིང་བའི་
སྟག་གིས་ནོན་ནས་ཆེར་མ་སོང་། གཏན་ཚིགས་སུ་མུ་ལ་རི་ཞེས་བྲིས་པ་ནི་རི་རྒྱུད་དེ་ཀ་
ཡིན་པས་དོན་གྱིས་ཐོབ་པ་ལ་བཏགས་པ་སྟེ། དོན་ལ་མི་འགྱུར་བའི་གཟེར་རྡོ་རིངས་པོ།
ཞེས་གསུངས། འོན་ཀྱང་དོན་མཁར་མདའ་ནི་མིག་གིས་བལྟས་ན་མཐོང་ས་ཞིག་ཏུ་ཡོད་
མོད་དུས་ཚོད་ཀྱི་དབང་གིས་དེ་ལ་འགྲོ་མ་ཐུབ།
བང་སོའི་ལོ་རྒྱུས་ལས། ཁྲི་ལྡེ་སྲོང་བཙན་འཕྲུལ་རྒྱལ་མདུན་ན་ཡོད། །ཡུམ་གྱིས་
ཚབ་གང་དགོངས་པས་ནང་གི་མཐོ། །མིང་ནི་འཕྲུལ་ཆེན་བཞེར་བྱ་བ་ལགས། །ཞེས་
གསུངས་པ་ལྟར་ཁྲི་སྲོང་གི་བང་སོའི་མདུན་དུ་རྡོ་རིང་ཡོད་ཅིང་དེའི་ཡི་གེ་ད་ལྟ་ཆ་ཚང་
ཀློག་མི་ཐུབ་མོད། ཏུའུ་ཆི་སོགས་ཀྱིས་
ས་ཕབ་པའི་ཡི་གེ་ཡོད་པས་གསལ་བོར་ཤེས་སོ། །དར་
མའི་གྲལ་ནི་འཕྲུལ་དང་རྒྱལ་ཆེན་བར། །དེའི་མིང་ནི་བང་རིམ་འཁོར་ལོ་ཅན། །འོད་སྲུང་
གྲལ་ནི་འཕྲུལ་རྒྱལ་རྒྱབ་ན་ཡོད། །མིང་ནི་སྐྱེས་བུ་ལྷ་བསྟེན་བྱ་བ་ལགས། མུ་ནེ་བཙན་པོ་
ཨག་ཚོམ་གཡས་ངོས་མདུན། །མིང་ནི་ལྷ་རི་རྫིང་བུ་བྱ་བ་ལགས། །རལ་པ་ཅན་ནི་དོན་
མདའི་གཡོན་ན་བཞུགས། །མིང་ནི་ཁྲི་སྟག་སྨང་རི་ལགས་སོ་སྐད། །ཅེས་བང་སོ་ད
སོ་དག་གི་
ངོས་འཛིན་གསུངས་ཡོད་མོད། ད་ལྟ་མང་བོ་ཞིག་ངོས་འཛིན་མི་ཐུབ།
དེ་ལས་གཞན་ད་དུང་བཙུན་མོའི་སྐོར་ཞིག་གི་བང་སོ་ཡང་གནས་དེར་ཡོད་པར་
བཤད་དེ། ལོ་རྒྱུས་ལས། སྲིད་ཀྱིས་མ་ཟིན་ཇོ་མོའི་བང་སོ་ནི། །ཨོང་ཅོང་བང་སོ་དོན་
མདའི་གཡོན་ན་ཡོད། །དེའི་རྩ་ན་མོང་བཟའ་ཁྲི་མོ་འབྲོང་སྟོད་ཡོད། །དེའི་རྩ་ན་རུ་ཨོང་
261



ཤེས་རབ་ཀྱི་ཚོམས།
བཙན་མོ་མཚོ་ཡང་ཡོད། །དེའི་རྩ་ན་མནོ་བཟའ་མར་དཀར་ཡོད། །ཚེ་སྤོང་འབྲི་མ་ཐོད་
ཀར་ཡབ་ཀྱི་གཡས་ན་ཡོད། །མིང་ནི་བང་སོ་གཡུལ་མོའི་བང་ཞེས་བྱ། །འདོས་བཟའ་སྟོང་
བཙུན་འབྲོ་དཀར་ཡབ་ཀྱི་གཡོན། ཚེ་སྤོང་དམར་རྒྱལ་དོན་མཁང་ཤུ་དྲ་རི། །སྣ་ནམ་
དབྱིབས་སྟེང་པ་ཡབ་སྲས་གཡོན་ཟུར་ན། །འབྲོ་བཟའ་སྟོང་དཀར་ཕྱི་མོ་ལོད་ནི་སྲས་ཀྱི་
གཡོན་ཟུར་ཕར་ཚད་ན། ཕྱི་མ་བཅུ་གཅིག་ལྡེའུ་སྲས་སོ་སྐད། །སྲིད་མ་ཟིན་པའི་ཇོ་མོ་
བརྒྱུད་ལ། །ལྗང་མོ་ཁྲི་བཙུན་སྙེན་སྟེངས་སྙེན་མ་ལོད། །འབྲོ་བཟའ་མ་ཁང་གསིང་མ་
ལོད། །ཚེ་སྤོང་བཟའ་ཁྲི་མ་གུང་རྒྱལ། འབྲོ་བཙུན་ཁྲི་མོ་ལེགས། མཁར་ཆེན་བཟའ་མཚོ་
རྒྱལ། ཞང་ཞུང་བཟའ་སྔོ་བཞེར་ལིག་ཏི་སྨན། མཆིམས་བཟའ་དང་བརྒྱུད་བང་སོ་
བརྩིགས་སོ། །ཞེས་གསུངས་ཤིང་གང་དང་གང་ཡིན་པ་ངོས་མི་ཟིན་ཟེར།
སྔོན་གྱི་བང་སོ་དེ་དག་ཇི་ལྟར་བརྩིགས་ཤིང་ནང་དུ་གང་འདྲ་བཞུགས་མིན་ཚོད་
དཔག་བྱ་དཀའ་མོད། འོན་ཀྱང་ལོ་རྒྱུས་སུ་བསྟན་ཡོད་པ་ནི་པུ་དེ་གུང་རྒྱལ་ནས་གླང་དར་
མའི་བར་གྱི་རྒྱལ་ཐོག་རིམ་པའི་པུར་ལ་གསེར་གྱིས་བྱུགས་ཏེ། དངུལ་ལམ། རྡོ། རྫའི་སྒམ་
མམ། གའུར་བཅུག བང་སོའི་ནང་དུ་རེའུ་མིག་དགུ་བའི་དབུས་ཀྱི་ཁྲི་ལ་བཞ
ལ་བཞག་སྟེ་
མཐའ་སྐོར་དུ་རྒྱལ་བོའི་དཀོར་ནོར་བཀང་ནས་བང་སོར་བཞུགས་པར་བཤད།
སྲོང་བཙན་གྱི་བང་སོ་སྐོར་ཞིབ་ཏུ་བཤད་པ་དཔྱད་གཞིའི་ཡིག་ཆ་རིན་ཐང་བྲལ་
བ་ཞིག་རེད། དེ་ནི་མགར་གྱིས་བྲིས་པར་གྲགས་པའི་བང་སོའི་དཀར་ཆག་དང་རྒྱལ་བོའི་
བཀའ་ཐང་ལས་ཀྱང་འབྱུང་སྟེ། སྲོང་བཙན་བང་སོ་དེའི་ནང་གི་ཆར་རྣམ་པ་ལྔ་རུ་བཀོད།
སྒོ་ནུབ་ཕྱོགས་བལ་ཡུལ་དུ་བསྟན། པུར་གསེར་གྱིས་བྱུགས་ནས་དངུལ་གྱི་གའུར་བཅུག་
ནས་རེའུ་མིག་དབུས་མར་ཁྲི་ལ་བཞུགས་ཤིང་། རྒྱལ་བོའི་དཀོར་ནོར་གང་ཡིན་སྤྱན་སྔར་
སྤུངས། དར་ཟབ་བླ་བྲེས་གདུགས་དང་རྒྱལ་མཚན་བྲེས། རྒྱ་རིམ་པ་བདུན་འདེབས།
དབུས་སུ་དམ་སྲི་མནན་ཏེ་དེ་སྟེང་ཐུགས་རྗེ་ཆེན་པོའི་སྐུ་དང་
། ཤར་ན་སྒྲོལ་མ། ལྷོ་ན་སྨན་
བླ། ནུབ་ན་སངས་རྒྱས་དགའ་བོ། བྱང་ན་ཛམ་བྷ་ལ་བཅས་དེ་དག་སོ་སོར་ཡང་རང་རང་
གི་འཁོར་གྱིས་བསྐོར་ཅིང་ཙན་དན་སྦྲུལ་སྙིང་གི་གདུགས་ཀྱིས་ཀུན་ལ་ཁྱབ་པར་བྱས།
262



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ནོར་གྱི་ཆ་ལ་རྒྱལ་བོ་རང་གི་བང་མཛོད་ནས་བླངས་པའི་བྱུ་རུའི་རྒྱལ་བོ་ཞེས་པ་ཁྲུ་བརྒྱུད་
ཡོད་པ་ཞིག་དང་། གསེར་གྱི་མི་རྟའི་གཟུགས། ཨུ་ཊ་ཡ་ནའི་ཁྲབ་བྱང་བུ་གསེར་ལས་གྲུབ་
པ། ཆུ་འགོ་ནོར་བུ་རི་ནས་གཏེར་དུ་བཞེས་པའི་ནོར་བུ་འཕྱོངས་ཁྲུ་གང་བ་སོགས་མདོར་
ན་ལྷ་ཀླུ་མི་ཡི་རིན་ཆེན་སྣ་ལྔ་དང་། འཛམ་གླིང་གི་ནོར་རྫས་ཐེངས་གསུམ་བསྡུས་ཞེས་
ནོར་གྱིས་གཏམས། དེ་དུས་འདི་ཡི་སྟེང་ཁ་གཅོད་པའི་ཚེ་སྒོ་ཡི་ཐད་དུ་འཕྲུལ་གྱི་མི་ཆེན་
བཞི་དང་། དེ་ཡི་གཡས་གཡོན་འཕྲུལ་འཁོར་དཔག་ཆེན་བཞི་དང་གཞན་ཡང་འཇིགས་
པའི་རྣམ་གྲངས་དུ་མ་ཡོད་པར་འཁོད། འདི་ནི་བང་སོ་སྲུང་བའི་འཕྲུལ་གྱི་ཐབས་ཤིག་
ཡིན་པས་ད་བར་དུ་སུས་ཀྱང་གསལ་བོར་བཤད་མི་འདུག
བོད་བཙན་པོའི་བང་སོ་ནང་དུ་རིན་པོ་ཆེ་མང་དུ་བཞུགས་པས་མཐའི་རྐུན་མས་
རྐུ་བ་སྲུང་བར་ནང་བློན་བསྐོས་ཡོད། ནང་བློན་དེ་དག་གིས་རྒྱལ་བོ་དང་ཤི་ན་མཉམ་ཤིའི་
དམ་བཅའ་བྱས་ཡོད་པས་བཙན་པོ་འདས་རྗེས་གསོན་གྲས་ནས་བུད་དེ་བང་སོ་སྲུང་བར་
འགྲོ་དགོས། རྒྱའི་ཐང་ཡིག་ཏུ་གསོན་པོར་དུར་དུ་བཅུག་ཟེར་བ་ནི་ཕལ་ཆེ་བས་གསོན་
པོར་དུར་དུ་སྦས་ཏེ་བསད་པ་ལྟ་བུར་བསམ་པ་ཡང་
པ་ཡང་བོད་ཀྱི་བང་སོ་སྲུང་བའི་སྲོལ་དེ་མ་
ཤེས་པའི་རྟགས་ཡིན་ནོ། །ནང་བློན་དེ་དག་གིས་གཤིན་པོའི་ཚུལ་བཟུང་སྟེ་པུར་གྱི་
འབངས་བྱེད། རྒྱལ་རྒྱུད་གསོན་པོ་རྣམས་དང་མི་འཕྲད་ཅིང་། བང་སོ་མཆོད་པའི་དུས་
མིན་པར་བང་སོའི་ཐོ་ཕྱི་རུ་འཁྱམས་ན་དུར་སྲུང་གཤིན་པོས་བཟུང་སྟེ། དུར་སྲུང་གིས་
རེག་ཚེ་མི་ཁྱུར་མི་ཚུད་ཅིང་། གཤིན་པོའི་རྟགས་བཟུང་ནས་དུར་སྲུང་གི་བྲན་གཡོག་བྱེད།
དམག་དང་ལས་ཀ་གང་ཡང་མི་འབབ་ཅིང་བང་སོ་ཁོ་ན་སྲུང་། སྒོ་ཕྱུགས་སོགས་དུར་སར་
སླེབས་ཏེ་གཤིན་པོའི་མིང་ཅན་ཚོས་བཟུང་སྟེ་ཤི་བའི་མཚན་མ་བཏབ་ན་དེ་དག་དུར་ས་
རང་དུ་བསྐྱེལ་བ་ལས་སུས་ཀྱང་བདག་འཛིན་བྱེད་སྲོལ་མེད། གལ་ཏེ་སྐབས་དེར་ཡིན་ན་
ཁྱོད་བང་སོ་མཆོད་དུ་འགྲོ་འོས་པ་ལས་ལྟ་སྐོར་བྱེད་དུ་སོང་ན་ཚེ་གང་བོར་གསོན་གྲས་སུ་
སླེབས་ཐབས་མེད། ཁོ་ཚོས་མཆོད་པའི་དར་ཟབ་དང་གནག་ཕྱུགས་སོགས་ལ་སྤྱོད་ཅིང་
འཚོ་བའི་ཐབས་སུ་ལོ་ཏོག་ཀྱང་འདེབས།
263



ཤེས་རབ་ཀྱི་ཚོམས།
བཙན་པོ་སྐུ་གདུང་བང་སོར་སྐྱེལ་བའི་ཚེ་ན་རོལ་མོ་སྦྲེངས་ཏེ་ཤིང་རྟར་དྲངས་ཏེ་
བང་སོ་ནང་དུ་བཞུགས་སུ་གསོལ། རྒྱས་བཏབ་རྗེས་ནང་བློན་དག་ལ་སྲུང་དུ་འཇུག དེ་
ཡང་མཐའི་རྒྱལ་བོས་བཙན་པོའི་བང་སོ་ལ་རྐུ་བྱེད་པ་འགོག་པའི་ཆེད་ཡིན་པར་གསུངས།
སྔོན་ཆད་བང་སོ་མཆོད་པའི་སྲོལ་རྒྱ་ཆེན་པོ་ཡོད་དེ་མཆོད་པའི་དུས་ནི་བཙན་པོ་
གཤེགས་པའི་རྒྱལ་གྱི་ཉི་མ་སྟེ། རྒྱལ་བོ་འདས་པའི་དུས་དེར་རྒྱལ་འབངས་རྗེ་བློན་འཁོར་
དང་བཅས་པ་ཡིས་མཆོད་པའི་ལོངས་སྤྱོད་སྤྱན་གཟིགས་སྣ་ཚོགས་བཏེགས་ནས་ལྷ་ཁང་
ནང་དུ་བྱོན། མི་ཞིག་མངགས་ནས་སང་གི་ཉི་མར་བང་སོ་མཆོད་རྒྱུ་ཡིན་པས་ཁྱེད་གཤིན་
པོ་དག་བྱེས་ཀྱི་ལུང་བར་སོང་ཞེས་བརྡ་གཏོང་། ཁོ་རྣམས་སོང་རྗེས་ཕུད་དང་ནོར། གོས་
ལ་སོགས་པས་བང་སོ་རྒྱས་པར་མཆོད། མཆོད་པ་ཚར་ནས་ལྷག་མ་ཤུལ་དུ་སྤུངས། གཤིན་
པོ་ཤོག་ལ་དེ་ཟོ་ཞིག་ཅེས་བསྔོས་ནས་ཕྱི་མིག་ཀྱང་མི་བལྟ་བར་རང་གི་གནས་སུ་འགྲོ།
བྱེས་ཀྱི་ལུང་བར་ཡོད་པའི་དུར་སྲུང་དག་ཡོང་ནས་ཕུད་དང་ལྷག་མའི་ཁ་ཟས་དག་ལ་
རོལ། གོས་དང་ཕྱུགས་སོགས་ལ་སྤྱོད། བཟའ་བཏུང་མང་བོ་འབྱུང་བས་ནོར་གྱིས་མི་
ཕོངས་ལ་འཚེ་བའི་དོགས་པ་ཡང་མེད་སྐད།
རྒྱལ་བོ་གླང་དར་མ་འུ་དུམ་བཙན་བཀྲོངས་རྗེས་སྲས་འོད་སྲུང་དང་ཡུམ་བརྟན་
གཉིས་ནང་མ་མཐུན་པར་དབུ་རུ་དང་གཡོ་རུ་བཟུང་སྟེ་འཁྲུག རྒྱལ་བློན་གྱི་སྲིད་ཐབས་
ལ་མ་དགའ་བས་བོད་ཡུལ་ཕལ་མོ་ཆེར་ནང་འཁྲུག་བྱུང་ཞིང་དབས་ཁོ་བཞེར་ལེགས་སྟེང་
གིས་སྣེ་ཁྲིད་དེ་མདོ་སྨད་ནས་ཁེང་ལོག་བྱུང་ཞིང་། རིམ་གྱིས་དབུ་རུ་སོགས་ནས་ཁེང་ལོག་
བྱུང་སྟེ་མཐོ་རིམ་མི་སྣ་མང་བོ་བསད། 937 ལོར་ཤུད་པུ་སྟག་རྩེ་སོགས་མི་བཞིས་སྣེ་ཁྲིད་དེ་
དོན་མཁར་མདའ་ཡི་བང་སོ་དང་། སེང་གེ་ཅན་གྱི་བང་སོ། འཕྲུལ་རྒྱལ་བང་སོ་སོགས་
ཕལ་ཆེར་གཏིང་ནས་བྲུས་ཏེ་བགོ་བཤའ་བྱས། གཉགས་ཀྱིས་དོན་མཁར་མདའ་དང་ཚེ་
སྤོང་ཞིང་གིས་རྒྱལ་ཆེན། ཤུད་པུས་སེང་གེ་ཅན། འཕྲུལ་རྒྱལ་གྲོང་འཕྱོས་རྣམས་ཀྱིས་བྲུས་
ཤིང་། མདོ་ཞེར་སྙི་བས་འདྲུ་འཕྲོ་ལུས། སྲོང་བཙན་འགྲོ་ལྡོག་ཟུང་གིས་ཐོབ་སྟེ་ལུས་པར་
བཤད།
264



སྦྱི
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འོན་ཀྱང་། རྙིང་མའི་མཁས་པ་ཆེན་པོ་ཀུན་མཁྱེན་འཇིགས་མེད་གླིང་བས་བང་
སོའི་དབྱིངས་ལ་ཆུ་བུར་གྱི་མིག་ལ་བལྟར་མི་མངོན་པའི་རླུང་སྤུ་གྲི་རེག་གཅོད་འཕྲུལ་གྱི་
འཁོར་ལོའི་རྣོ་དབལ་དང་། གནོད་སྦྱིན་དཀར་བོའི་ཕྱོགས་ལ་དགའ་བ། མི་མ་ཡིན་ཚོགས་
ཀྱིས་རྟག་ཏུ་སྲི་ཞུ་དང་སྲུང་བར་བྱེད་པས་ནག་པོའི་རྩ་ལག་གླང་དར་མ་འུ་དུམ་བཙན་
གྱིས་ཀྱང་བང་སོ་གཞན་རྣམས་ཉམས་དམས་པར་བྱས་པའི་ཚེ་འདི་ལ་རྨ་དབབ་ང་ར་མི་
ས་པ་ནི་ཁྱད་གཞི་ཚད་མར་གྱུར་པའོ་གསུངས་པ་ལྟར་ན་སྲོང་བཙན་བང་སོ་ད་དུང་
ཉམས་མེད་པར་མངོན།
བང་སོ་འདི་དག་ལ་ཉམས་ཆག་ཆེན་པོ་འོང་ལ་གནའ་དེང་གི་རྐུན་མ་མང་བོའི་
མིག་ཟུང་ནམ་ཡང་འདི་ལ་འཁོར་གྱིན་ཡོད། འོན་ཀྱང་ས་ཆེན་དབང་དུ་བསྒྱུར་བའི་
བཙན་པོ་དག་གནས་འདིར་གཟིམ་པའི་གནས་འདིར་ཁོང་ཚོའི་བུ་རབས་ཚ་རྒྱུད་ཀྱིས་ཅི་
ཞིག་བྱེད་ཀྱིན་ཡོད་དམ། ཕ་བཟང་བོའི་རུས་པ་དུ་ང་གིས་བརྒྱན་པ་ཕར་ཞོག མགོའི་སྐྲ་
ལོ་སྤྱི་བསེར་རླུང་ལ་སྐུར་བཞིན་ལྷོད་དུ་གཟིམ་དུ་འཇུག་གིན་མི་འདུག
265



ཤེས་རབ་ཀྱི་ཚོམས།
ཕོ་བྲང་ཞིག་རོ་གཉིས་བར་གྱི་རྣམ་ཤེས་གསོན་པོ།
--རི་བོ་བདེ་ཆེན།
འཕྱོངས་རྒྱུས་རི་བོ་བདེ་ཆེན་ཞེས་འབོད་པའི་དགོན་པ་འདི་འཕྱོངས་རྒྱས་པའི་
གོང་དུ་ཡོད་ཅིང༌། ཕྱིང་བ་སྟག་རྩེའི་ཞོལ་དུ་ཡོད། སྲོང་བཙན་བང་སོ་ནས་བལྟས་ནས་
གཟི་ཉམས་ཤིག་ཀྱང་ཡོད། འཕྱོངས་རྒྱས་ཞོལ་གྱི་རྒྱབ་རིར་ཡོད་པའི་སྔོན་གྱི་དགོན་རྙིང་
གི་གྱང་གོག་དང༌། འཕྱོངས་རྒྱས་ཕྱིང་བ་སྟག་རྩེའི་ཤུལ་དང་སྟག་རྩེ་རྫོང་ཤུལ་བཅས་ཀྱིས་
སྐྱོ་བ་མི་ཟད་པ་ཞིག་ཀྱང་སློང་བཞིན་པ་འདྲ།
དགོན་དེ་ནི་མཁས་གྲུབ་དགེ་ལེགས་དཔལ་བཟང་གི་དངོས་སློབ་ཉི་ཁྲི་འཛིན་པ་
བློ་གྲོས་དཔལ་བཟང་གིས་ཕྱག་བཏབ། སྐབས་དེར་འཕྱོངས་རྒྱས་སྡེ་བ་ཟ་ཧོར་གྱི་རིགས་
རྒྱུད་རྡོ་རྗེ་ཚེ་བརྟན་རྣམ་རྒྱལ་བྱ་བ་དང་། གཙང་བའི་སྡེ་བའི་བར་འཁྲུག་རྩོད་ཆེན་པོ་
བྱུང་།རྗེས་སུ་སྡེ་བ་དེ་གཉིས་མཐུན་པར་གྱུར་ཏེ་ཕན་ཚུན་ལ་རོགས་རམ་བྱས། གཙང་བཀྲ་
ཤིས་ལྷུན་པོ་བཞེངས་པར་འཕྱོངས་རྒྱས་ནས་རྡོ་བཟོ་དང་ཤིང་བཟོ་མང་བོ་བཏང་།
། ལོ་
བཅུའི་རིང་རི་བོ་བདེ་ཆེན་གཙུག་ལག་ཁང་བཞེངས་པར་གཙང་ནས་རྡོ་བཟོ་དང་ཤིང་
བཟོ་མང་བོ་ཡོང་སྟེ་བཞེངས་པས་འདིའི་གཙུག་ལག་ཁང་གི་དབྱིབས་བཀྲ་ཤིས་ལྷུན་པོའི་
གཙུག་ལག་ཁང་དང་འདྲ་ཟེར།
སྔོན་དགེ་འདུན་ཞལ་གྲངས་དྲུག་བརྒྱ་ལྷག་ཙམ་གྱིས་དགེ་ལུགས་སྔགས་ཆོག་ཕྱག་
བཞེས་གནང་གི་ཡོད། སྔོན་གྱི་འདུ་ཁང་རྙིང་པར་ཀ་བ་བདུན་ཅུ་ཡོད་པའི་ནང་གི་རྟེན་
གཙོར་གསེར་ཟངས་ཀྱི་བྱམས་པ་མཐོང་གྲོལ་ཐོག་སོ་གཅིག་ཙམ་ཉེ་སྲས་བརྒྱད་ཀྱིས་
བསྐོར་བ་སོགས་རྟེན་སྐུ་ཁྱད་དུ་འཕགས་པ་དུ་མ་མཇལ་རྒྱུ་ཡོད་ཅེས་ངོ་སྤྲོད་བྱེད་ཀྱིན་
266



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འདུག
རི་བོ་བདེ་ཆེན་དགོན་ནི་ཆེས་ལས་ངན་ཞིག་སྟེ་རིག་གསར་སྐབས་འབྲུ་རིགས་ཀྱི་
མཛོད་དུ་བྱས་པས་ཕྱི་མར་འགྲོ་མ་དགོས་མོད་རིག་གསར་གྱི་རྗེས་སུ་བཤིགས་པ་རེད་
ཟེར། དགོད་དགོས་སམ་ངུ་དགོས། འདི་ནི་དངོས་གནས་ཧ་མི་གོ་བ་ཞིག་རེད། ད་ལྟ་སྔོན་
གྱི་རྩིག་པའི་སྟེང་ན་གསར་བརྗེའི་ཁ་གཡང་བྲིས་ཡོད་ལ། ཞིག་རལ་ཏུ་གྱུར་པའི་ངོ་གདོང་
དེ་སྐྱ་ཐེག་གེར་ལུས་འདུག
ད་ལྟ་གསར་བཞེངས་འདུ་ཁང་ནི་སྔོན་རྒྱལ་བ་བསྐལ་བཟང་རྒྱ་མཚོའི་གཟིམ་
ཤག་གི་ཤུལ་དུ་ཡིན་ཞིང་དེའི་ནང་རྗེ་ཡབ་སྲས་ཐོག་སོ་ཉིས་ལྡན་དང་། རྒྱལ་བ་བསྐལ་
བཟང་རྒྱ་མཚོ། རྒྱལ་བ་ཐུབ་བསྟན་རྒྱ་མཚོ། མཁན་ཆེན་ཉི་ཁྲི་འཛིན་པ་སོགས་ཀྱི་སྐུ་
བཞེངས་འདུག
བདག་གིས་རི་སྣ་དེ་ནས་སྐུ་མཁར་ཕྱིང་བ་སྟག་རྩེ་ལ་རྒྱང་ལྟ་བྱས་ཚེ། དེའི་ཞིག་རོ་
དག་ད་དུང་ཨུ་ཚུགས་ཀྱིས་འགྱིང་འདུག སྐབས་དེར་ངས་ཕྱིང་བ་སྟག་རྩེ་ནི་ཨི་ཤོ་ལེགས་
ཀྱིས་བརྩིགས་པའི་ཕོ་བྲང་ཡིན་པ་དྲན་བྱུང་ལ། དེ་ནི་སྟག་རྩེ། རྒོད་རྩེ། ཡང་རྩེ། ཁྲི་རྩེ། རྩེ་
མོ་ཁྱུང་རྒྱལ། ཁྲི་བརྩིགས་འབུམ་གདུགས་བཅས་རྩེ་དྲུག་ཅེས་བཤད་པའི་གྲས་ཡིན་པ་
ཡང་དྲན་བྱུང་། སྔོན་ཆད་ཀྱི་རྒྱལ་བོའི་ཕོ་བྲང་དེ་ཡང་ད་ལྟ་རི་རྩེ་ན་རྩིག་པ་ཞིག་རོ་འགའ་
ཞིག་ལས་མི་འདུག་ཅིང་། དེའི་ཤུལ་གྱི་ས་རྡོ་རེ་རེའི་སྟེང་དུ་ཡལ་ཟིན་པའི་ལོ་རྒྱུས་ཀྱི་རི་མོ་
བརྐོས་ཡོད་པ་འདྲ།
267



ཤེས་རབ་ཀྱི་ཚོམས།
ཤུལ་ཀྱང་མེད་པའི་བོད་ཀྱི་ཕོ་བྲང་ཆེན་མོ།
ཕོ་བྲང་ཕྱིང་བ་སྟག་རྩེ།
སྐུ་མཁར་ཕྱིང་བ་སྟག་རྩེ་ག ཤམ་ན་ཅི་ཞིག་གི་ཤུལ་ཡོད་པས་ངེད་གཉིས་
སུ་ངེད་གཉིས་ཀ་ས་ཚོད་
དཔག སྣ་ཚོགས་བྱས། བལྟས་ཚོད་ལ་སྐུ་མཁར་ཕྱིང་བ་སྟག་རྩེ་ཤུལ་ཡིན་པཟོ་གཏན་ནུས་
མི་འདུག
ཉིན་མང་བོ་ཞིག་ལ་མཇལ་སྐོར་དུ་སོང་ཞིང་རྐང་བ་ལ་ཆུ་བུར་ཆེན་པོ་ཞིག་བརྡོལ་
ན་ཡང་ངའི་སྤོབས་པ་ཉམས་མ་ཐུབ། སྣེ་གདོང་འདི་རུ་ངེད་གཉིས་ཡུན་རིང་བོ་ཞིག་ལ་
ངལ་གསོས་ནས་འཕྱིང ས་ཡུལ་གྱི་སའི་གྲུབ་སྟངས་དང་རིའི་དབྱིབས། ཆུའི་བཞུར་རྒྱུན་
ང་རུས་ལ་དཔྱད་པ་བཏང་ནས་འདི་རུ་བཙན་པོའི་བང་སོ་འདེབས་པའི་ཚུལ་ལ་དཔྱད་པ་
བཏང་བ་ཡིན་
དེ་ནས་འཕྱོངས་རྒྱས་སྡེ་བར་བབས་ནས་ཡོང་དུས་རི་འད་པས་དེར་ཨ་མ་རྒན་མོ་
ཞིག་གིས་ཁང་ཀླུད་ནས་ཁྱིམ་དུ་ཕེབས་གསོལ་ཇ་བཞེས་རོགས་ཞེས་འཔོད་ཀྱིན་འདུག་
མོད༑ མཇལ་འདོད་པ་ནི་རྒྱལ་དབང་ལྔ་བའི་ཕ་ཁྱིམ་ཡིན་པས་ཨ་མ་ལགས་བཀའ་དྲིན་ཆེ་
ཞུས་ཏེ། གོང་ས་ལྔ་བ་ཆེན་པོ་འི་ཕ་གཞིས་གང་དུ་ཡོད་མེད་དྲིས་པ་ཡིན།
ངས་སྤོ་བོ་ཞིག་ལ་རི་སྣེའི་འདིར་སྔོན་ཆད་ཅི་ཞིག་ཡོད་ཅེས་པས་ཁོང་གིས་རི་དེའི་
སྣེ་ན་རྒྱལ་དབང་ལྔ་བའི་རིང་གི་ཕོ་བྲང་དགུ་ཐོག་པོ་ཏ་ལའི་རྗེས་སུ་འགྲོ་བ་ཞིག་ཡོད་མོད།
རིག་གསར་སྐབས་སུ་གཏོར་ན་ས་ད་ལྟ་ཤུལ་ཀྱང་མེད་པ་ནི་འདི་རེད་ཟེར། སྤོ་བོ་དེས་དེ་
ལྟར་བཤད་པ་མིན་ན་དེ་ན་དེ་ལྟ་བུའི་བཟོ་བཀོད་ཡ་མཚན་པ་ཞིག་ཡོད་པ་ག་ལ་ཤེས། དེ་
ཡང་ད་ལྟ་ལོ་བཅུ་གོད་ཆག་ཅེས་མི་བཞི་ཚོགས་ཁག་གི་མགོར་ཉེས་མིང་བཀལ་བའི་ལས་
268



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
འགུལ་དེས་རླུང་ལ་སྤུར་ནས་སུ་ལ་ཡང་ལེ་བདའ་ས་མེད་པར་བྱས་པ་དེ་རེད།
ངས་ཕོ་བྲང་འདིའི་གནས་ཚུལ་ཤེས་འདོད་ནས་གནས་ཡིག་འགའ་བཀླགས་པ་
ཡིན་མོད། འདིའི་སྐོར་ཅི་ཡང་མི་འདུག ཐ་ན་མཁས་གྲུབ་ཀྱིས་ཆེད་དུ་ལྷོ་ཁའི་གནའ་ཤུལ་
ངོ་སྤྲོད་བྱས་པའི་དཔེ་ཆ་གཉིས་ཀར་ཡང་སྒྲོས་ཙམ་ཡང་མེད། དེ་ནི་ངོ་མ་ཡ་མཚན་ཞིག་
མིན་ནམ།
སྔོན་གྱི་ཡིག་ཚང་ལས་བཤད་པ་ལྟར་ན་ཕོ་བྲང་འདིའི་མིང་ལ་འཕྱོངས་རྒྱས་ཕྱིང་
བ་སྟག་རྩེའི་ཕོ་བྲང་ཟེར། འོན་ཀྱང་སྐུ་མཁར་ཕྱིང་བ་སྟག་རྩེ་མིན་ཞིང་སྔོན་ཆད་འདི་ན་
ཞ་ལུ་གསེར་ཁང་གི་གཙུག་ལག་ཁང་གི་བསྟན་བཅོས་འགྱུར་རོ་འཚལ་ལ་ཕྱི་མོར་བགྱིས་
ནས་ཡར་ལུང་བའི་བཞེངས་པའི་བསྟན་འགྱུར་ཡོད་པར་བསྟན་འགྱུར་དཀར་ཆག་དག་
ལས་བཤད་པ་ལྟར་ན་འདི་ནི་འཕྱོངས་རྒྱས་ས་ཆའི་རིག་གནས་ཀྱི་བང་མཛོད་ཅིག་ཀྱང་
ཡིན་པར་མཐོང་།
ངས་ལོ་རྒྱུས་ཡིག་ཚང་ཀློག་བཞིན་མིག་ལམ་དུ་འཕྱོང་རྒྱས་ནས་མཁས་པ་མང་བོ་
ཞིག་སྐྱེས་པ་ཤེས་ཤིང་། ད་དུང་དམངས་ཁྲོད་དུ་འཕྱོངས་རྒྱས་ཟླ་བ་སྒྲོལ་མ་ཟེར་པའི་བུད་
མེད་མིང་གྲགས་ཅན་ཞིག་ཀྱང་སྐྱེས་མྱོང་མོད། ལོ་རྒྱུས་ཀྱིས་བསུབ་ཀྱིན་པའི་ལོ་རྒྱུས་དེ་
དག་ཤེས་མཁན་རིམ་བཞིན་ཇེ་ཉུང་དུ་འགྲོ་བཞིན་ཡོད།
ད་ལྟ་འདིའི་གཤམ་ན་རྩེད་མོ་ལྟ་བུའི་ཨར་ལས་རེ་བྱེད་ཀྱིན་ཡོད་མོད། དེས་ ཤུལ་
ཀྱང་མེད་པའི་ཕོ་བྲང་འདིར་སེམས་ག
ར་སེམས་གསོ་བྱེད་ཐུབ་བམ།
269



ཤེས་རབ་ཀྱི་ཚོམས།
བྱམས་སྙིང་རྗེ་སྒོམ་བཞིན་ས་ཆེན་དབང་དུ་བསྒྱུར་བའི་དགེ་སློང་།
རྒྱལ་དབང་ལྔ་བའི་ཕ་གཞིས།
ཡར་ལུང་འཕྱོངས་རྒྱས་སུ་སླེབས་དུས་རྒྱལ་དབང་ལྔ་བའི་ཕ་ཁྱིམ་དུ་འགྲོ་བ་ནི་
བདག་ལ་མཚོན་ན་ཆེས་དོན་སྙིང་དང་ལྡན་པ་ཞིག་ཡིན། རྒྱལ་དབང་ལྔ་བ་ནི་ཙོང་ཁ་བའི་
སློབ་མ་རྒྱལ་བ་དགེ་འདུན་གྲུབ་ཀྱི་སྐུ་ཕྲེང་ལྔ་བ་སྟེ། རྒྱལ་དབང་སྐུ་ཕྲེང་རིམ་བྱོན་ལས་ལོ་
རྒྱུས་པ་དང་ཆོས་ལུགས་པ། ཆབ་སྲིད་པ་ཕུལ་ཏུ་བྱུང་བ་ཞིག་ཡིན་པ་མ་ཟད། བོད་ཀྱི་དུས་
རབས་རིམ་བྱོན་ལས་ཀྱང་ཆེས་ཕུལ་དུ་བྱུང་བ་ཞིག་རེད།
ཁོང་ནི་ཕྱིང་བ་སྟག་རྩེའི་ཞོལ་གྱི་སྡེ་བ་དེར་ཟ་ཧོར་གྱི་རིགས་ལས་ཡབ་མི་དབང་
བདུད་འདུལ་རབ་བརྟན་དང་། ཡུམ་ཁྲི་ལྕམ་ཀུན་དགའ་ལྷ་མཛེས་གཉིས་ཀྱི་སྲས་སུ་མེ་
སྦྲུལ་སྤྱི་ལོ 1617 ལོའི་བོད་ཟླ 9 བའི་ཚེས 23 ཉིན་སྐུ་བལྟམས། བདག་གིས་སྐད་ཆ་དྲིས་ནས་
ཁོང་འཁྲུངས་སའི་ཁྱིམ་ལ་སླེབས་དུས་དེ་ནི་རང་ག་བའི་ཁྱིམ་ཚང་དཀྱུས་མ་ཞིག་ཡིན་ལ།
ད་ལྟ་དེ་རུ་སྡོད་པའི་ཁྱིམ་མི་ཡང་མི་འདུག
1622 ལོར་པཎ་ཆེན་བློ་བཟང་ཆོས་རྒྱན་མཆོག་དང་འབྲས་སྤུངས་དགའ་ལྡན་ཕོ་
བྲང་གིས་གཙང་བ་རྒྱལ་བོའི་བཀའ་འཁྲོལ་བ་བཞིན་འབྲས་སྤུངས་དགོན་ཕོ་བྲང་དུ་ཁྲིར་
བཀོད། དགུང་ལོ་དགུ་བར་པཎ་ཆེན་བློ་བཟང་ཆོས་རྒྱུན་དྲུང་དུ་རབ་ཏུ་བྱུང་། གླིང་སྨད་
པ་དཀོན་མཆོག་ཆོས་འཕེལ་སོགས་གྲུབ་མཐའ་སོ་སོའི་མཁས་པ་མང་དུ་བསྟེན་ནས་
གཞུང་བཀའ་པོད་ལྔ་དང་གསང་སྔགས་གསར་རྙིང་གི་ཆོས་སྐོར། དབང་ལུང་མན་ངག
སྒྲ་སྙན་ངག གསོ་བ་རིག་པ། རྩིས་དཀར་ནག་དབྱངས་འཆར་དང་བཅས་པར་མཐར་
ཕྱིན་པར་སྦྱངས་ཏེ་པཎྜིཏ་ཆེན་པོར་གྱུར།
270



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
1642 ལོར་གུ་ཤྲི་ཧན་བསྟན་འཛིན་ཆོས་རྒྱལ་གྱིས་བོད་ཁམས་ཡོངས་རྫོགས་དབང་
དུ་བསྒྱུར་ནས་སྲིད་དབང་དགུང་ལོ་ཉེར་དྲུག་ལ་སོན་པའི་ཁོང་ལ་ཕུལ་ནས་དགའ་ལྡན་
ཕོ་བྲང་གི་སྲིད་དབང་བཙུགས་ཏེ་དམར་བོ་རི་ལ་རྩེ་ཕོ་བྲང་དཀར་བོ་བཞེངས། ཁོང་གིས་
ལོ་རེ་གཉིས་ལ་ཆབ་སྲིད་བཟུང་བ་མ་གཏོགས་ཆབ་སྲིད་སྐྱོང་མཁན་སྡེ་བ་ལོགས་སུ་
བསྐོས་ཤིང་། བསྟན་འཛིན་ཆོས་རྒྱལ་ཡང་དམག་དཔོན་གྱི་གོ་གནས་བྱིན་ཏེ་བོད་ཁམས་
བདེ་འཇགས་ཀྱི་འགན་ཁུར་དུ་བཅུག་ཡོད། བོད་ཀྱི་ས་ཆ་སོ་སོར་ས་མི་ཞིབ་དཔྱོད་དང་།
སྒོ་ཁྲ་ཐེམ་བཤེར་གྱིས་ལོ་རེའི་ཁྲལ་སོགས་གཏན་འབེབས་བྱས་དེབ་ལྟེབས་འགོ་བཅུ་ཕྲག་
རེ་ཡོད་པའི་སྦུག་ཐམ་སྦྱར་མའི་དེབ་ཁག་ལྔ་བཅུ་ང་དྲུག་གསར་བཟོ་གནང་། འདི་ནི་བོད་
ཀྱི་ལོ་རྒྱུས་སྟེང་གི་མི་གྲངས་དང་དུད་ཁྱིམ་ཞིབ་བཤེར་ཕྲ་ཞིང་ཞིབ་པར་བྱས་པ་ཞིག་རེད།
1652 ལོར་མན་ཇུ་གོང་མས་ཡང་ཡང་གདན་འདྲེན་ཞུ་བོ་བཞིན་པེ་ཅིན་དུ་ཕེབས།
གོང་མས་བསུ་བ་ཞབས་ཏོག་གཟབ་རྒྱས་ཞུས་པ་དང་འབྲེལ་གསེར་གྱི་བྱང་བུ་བཅོ་ལྔ་
འཕྲུལ་མིག་ཏུ་སྦྲེལ་བའི་ངོས་སུ། ནུབ་ཀྱི་ལྷ་གནས་ཆེས་དགེ་བར་བདེ་བར་གནས་པའི་
སངས་རྒྱས་ཀྱི་བཀའ་ལུང་། གནམ་འོག་གི་སྐྱེ་འགྲོ་ཐམས་ཅད་བསྟན་པ་གཅིག་ཏུ་གྱུར་པ་
འགྱུར་མེད་རྡོ་རྗེ་འཆང་རྒྱ་མཚོ་བླ་མ། ཞེས་བོད་རྒྱ་ཧོར་གསུམ་གྱི་ཡི་གེ་ཤན་སྦྱར་འཁོད་
པ་ཞིག་ཕུལ་རྒྱལ་དབང་མཆོག་ནས་མན་ཧོར་བོད་གསུམ་གྱི་ཡི་གེའི་ཐོག་ནས། གནམ་གྱི་
ལྷ་འཇམ་དབྱངས་གོང་མ་བདག་པོ་ཆེན་པོ། ཞེས་པའི་མཚན་བསྟོད་འབུལ་གནང་མཛད།
1659 ལོར་དོན་གཅོད་བསོད་ནམས་དབང་རྒྱལ་མཚོ་སྔོན་པོར་མངགས་ནས་སོག་
པོའི་དཔོན་ཁག་ཕན་ཚུན་ནང་འགལ་མི་བྱེད་པར་རྒྱལ་བའི་བཀའ་ལ་བརྩི་བའི་དམ་
བཞག་མནའ་གན་མཐུ་མོ་ཆེ་བཞེས་པ་དེས་སོག་པོའི་ནང་ཁུལ་གྱི་འཁྲུག་པ་ཞི་འཇགས་
སུ་གྱུར་པ་དང་། དགའ་ལྡན་ཕོ་བྲང་ཆབ་སྲིད་བརྟན་ཞིང་རྒྱ་སོག་མཚམས་ཀྱི་ཞི་བདེ་ལ་
ཡང་ཕན་ནུས་ཆེན་པོ་ཐོན།
1667 ལོར་མཚོ་སྔོན་ཤར་མཚམས་སུ་རྒྱ་སོག་འཁྲུག་གཞི་བྱུང་བར་གོང་མས་ལྔ་བ་
ཆེན་པོར་སོག་པོའི་དཔོན་ཁག་ལ་གོ་གསེད་གནང་རྒྱུའི་རེ་སྐུལ་ཞུས་པ་ལྟར་སྐུ་ཚབ་ཆེད་
271



ཤེས་རབ་ཀྱི་ཚོམས།
གཏོང་གིས་སོག་པོའི་དཔོན་རིགས་རྣམས་ལ་སློབ་སྟོན་གནང་བས་རྒྱ་སོག་བར་དུས་བདེ་
ཞོད་འཇགས་བྱུང་། དགུང་ལོ་ང་བཞི་ལ་བསམ་ཡས་ག
མ་ཡས་གཙུག་ལག་ཁང་དང་ལྷ་ས་གཙུག་
ལག་ཁང་ཉམས་གསོ་གནང་། ལྷོ་ཁ་ཐང་བོ་ཚེ་སོགས་ལ་གསེར་ཆོས་ཀྱི་བཀའ་འགྱུར་
གསར་བཞེངས་གནང་། དགུང་ལོ་ང་དྲུག་ནས་ལོ་གསུམ་རིང་རྩེའི་བསྟན་མ་ལྕོག་དང་།
གྲྭ་ཤུག
ཆོས་འཁོར་རྒྱལ་སོགས་ཉམས་གསོ་གནང་།
1679 ལོར་གྲོང་སྨད་པ་སངས་རྒྱས་རྒྱ་མཚོ་སྡེ་སྲིད་དུ་བསྐོས། ཁོང་གིས་བོད་ཀྱི་ཆེད་
དུ་སྡེ་སྲིད་འདི་ཆུང་དུས་ནས་བུ་བཞིན་བསྐྱངས། ཆོས་དང་རིག་གནས། ཆབ་སྲིད་སོགས་
ཆེད་དུ་སྦྱོང་དུ་བཅུག་ནས་བོད་ཀྱི་རྒྱལ་བོ་ལ་འདི་ལས་མཁྱེན་པ་ཡངས་པོ་མེད་པའི་ཚོད་
དུ་སྣང་། བོད་ཀྱི་ཆབ་སྲིད་ཀྱི་ཆེད་དུ་སྡེ་སྲིད་ཀྱིས་གོང་མཛད་ཐམས་ཅད་ཁོང་གིས་གནང་
བ་དང་ཁྱད་པར་མེད་པའི་བཀའ་ཡིག་བསྒྲགས། དེ་ནས་བཟུང་ནས་སྲིད་ཕྱོགས་ཀྱི་
མཛད་པ་ཆེར་མ་བསྐྱངས་པར་གཙོ་བོ་ཆོས་ཕྱོགས་ཀྱི་ཐུགས་དམ་ཉམས་བཞེས་ཁོ་ནར་
གཞོལ་བར་མཛད།
གསུང་རྩོམ་ཕྱེ་ནང་པོད་ཆེན་སུམ་ཅུ་སོ་བཞི་བཞུགས་ཆུ་བོ་གངྒའི་ཤར་ཕྱོགས་ཀྱི་
བླ་ཆེན་དང་མི་ཆེན་ཕལ་མོ་ཆེ་ཞལ་སློབ་ཏུ་མ་གྱུར་པ་མེད་པ་ལྟ་བུར་སྣང་། གསར་ཕྱོགས་
ལ་འཇམ་དབྱངས་མཁྱེན་བརྩེ་དང༌། རྙིང་ལུགས་ལ་བྱང་བ་བཀྲུས་སྟོབས་ཀྱི་ལུགས་ཁོ་ན་
ཐུགས་རྩིས་སུ་མཛད། དེ་བཞིན་བྲག་ཡེར་པར་དགའ་ལྡན་གསང་སྔགས་ཡང་རྩེའི་དགོན་
པ། ཆུ་ཤུར་དགའ་ལྡན་ཆོས་འཁོར་ཡང་རྩེ། དོལ་གསུམ་རབ་གླིང་། ལྷ་རྩེ་འོག་མིན་གླིང་།
ལྷོ་བྲག་དོན་གཉིས་གླིང་ཡར་སྟོད་ཐོས་བསམ་དར་རྒྱས་གླིང་། ས་དགའ་འཕེལ་རྒྱས་གླིང་།
གསང་སྔགས་བྱང་ཆུབ་གླིང་། གོང་དཀར་བཤད་སྒྲུབ་གླིང་། ཉུག་དགའ་ལྡན་ཆོས་གླིང་།
གཙང་ཕུང་པོ་རི་བོ་ཚེ་སོགས་དབུས་གཙང་ཁམས་སོགས་ཀྱི་ཡུལ་དུ་ཆོས་སྡེ་གསར་
བཞེངས་བགྲང་གིས་མི་ལང་།
བླ་ན་མེད་པའི་སྐྱེས་ཆེན་འདི་དགུང་ལོ་རེ་དྲུག་པ་རབ་བྱུང་བཅུ་གཅིག་པའི་ཆུ་
ཁྱི 1682 ལོའི་བོད་ཟླ་གཉིས་པར་སྐུ་གཤེགས་ནས་རིང་བོ་ཞིག་འགོར་སོང་། ང་ཚོས་ལོ་རྒྱུས་
272



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཡིག་ཚང་ལས་ཁོང་ངོ་ཤེས་ཤིང་ཁོང་གི་མཛད་པ་ལ་དོ་སྣང་བྱ་དགོས་བྱུང་། ཁོང་གི་
མཛད་རྗེས་གཙོ་བོ་ནི་དགའ་ལྡན་ཕོ་བྲང་བཙུགས་ཏེ་བོད་སོག་མཐའ་དག་བཀས་དབང་
བསྒྱུར། ཕོ་བྲང་དཀར་བོ་བརྩིགས་ཏེ་ལུགས་ཟུང་གི་མཛད་པ་དང་འཕྲིན་ལས་རྒྱས་པར་
སྤེལ། བལ་ཡུལ་སོགས་ལའང་ཆོས་དང་ཤེས་རིག་ཚོང་བཅས་ཀྱི་འབྲེལ་བའི་མཐུན་ལམ་
སྐྱོང་མཁས་གནང་བ་དང་། བོད་ཀྱི་དཔལ་འབྱོར་གྱི་ཆེད་དུ་ལྷ་སར་ཡོད་པའི་ཁ་ཆེ་དང་
བལ་བོ་སོ་ས་ནས་ཀྱང་ཆོས་ལུགས་ཅི་བདེར་བྱས་པ་སོགས་བྱས། གྲུབ་མཐའ་རིས་མེད་
བསྐྱངས་ནས་ནོ
ས་ནས་ཆོས་ལུགས་ཕྱོགས་ཞེན་གྱི་འཐབ་རྩོད་ཞི་བར་བྱས། གསར་དུ་ཚུགས་པའི་
དགའ་ལྡན་ཕོ་བྲང་བརྟན་པར་བྱས་ཤིང་བོད་ཀྱི་མ་འོངས་པའི་ཆབ་སྲིད་བརྟན་པའི་ཆེད་
དུ་སྡེ་སྲིད་ཆེད་དུ་གསོ་སྐྱོང་བྱས་པ་སོགས་མཛད་པ་རྒྱ་ཆེར་མཛད།
ཕངས་པ་ཞིག་ལ་ཆེད་དུ་ཁོང་གི་མཛད་པ་སྐྱོང་བར་ཐག་བཅད་པའི་རྒྱལ་བ་
ཚངས་དབྱངས་རྒྱ་མཚོས་ཁོང་གིས་ཐུགས་དགོངས་ཀྱི་ཟུར་ཙམ་ལས་བསྒྲུབས་མ་ཐུབ་ལ།
ཁོང་གིས་ཆེད་དུ་གསོ་སྐྱོང་གནང་བའི་ཆབ་སྲིད་པ་ཆེན་པོ་སྡེ་སྲིད་སངས་རྒྱས་རྒྱ་མཚོས་
ཀྱང་ཁོང་གི་དགོངས་པ་ཇི་བཞིན་སྒྲུབ་མ་ཐུབ། འདི་ནི་ལོ་རྒྱུས་ཀྱི་སྐྱོ་བ་ཞིག་མ་ཡིན་ནམ།
273



ཤེས་རབ་ཀྱི་ཚོམས།
བདག་སེམས་སྟོང་བས་མཇལ་བས་རིག་གནས་ཕོ་བྲང་།
ཉང་བྲན་རིག་གནས་ཕོ་བྲང་
ལྕམ་མོ་རྡོར་དབྱིངས་ཀྱིས་སྔོན་ནས་ཉང་བྲན་རིག་གནས་ཕོ་བྲང་དུ་ཐོན་མིའི་སྔོན་
གྱི་ཡིག་གཟུགས་འགྲེམ་སྟོན་བྱས་ཡོད་ཟེར་ཞིང་སྔོན་ནུ་བོ་བོད་ལྗོངས་གསོ་རིག་སློབ་གླིང་
དུ་ཞིབ་འཇུག་སློབ་མའི་བསླབ་བྱར་སློབ་གཉེར་བྱེད་དུས་ཀྱང་དེའི་གནས་ཚུལ་བདག་ལ་
བརྗོད་མྱོང་། དེ་རིང་བདག་འགྲོ་འདོད་པ་ནི་བོད་ཀྱི་ཚད་མའི་འབྱུང་ཁུངས་ནེའུ་ཐོག་
གསང་ཕུ་དགོན་པ་ཡིན་མོད། རླངས་འཁོར་མ་རེག་པས་དེར་སོང་ནས་ལྟ་སྐོར་ཞིག་བྱས་
ཏེ་བོད་ཀྱི་ཆབ་སྲིད་པ་སྡེ་སྲིད་ཀྱི་ཕ་གཞིས་ལ་འགྲོ་འདོད། ཉང་བྲན་རིག་གནས་ཕོ་བྲང་
ཞེས་པ་ནི་སེ་རའི་གོང་གི་གྲོང་ཚོ་ཞིག་ཏུ་ཡོད་ཅིང་། དེ་ནི་ཆེད་དུ་བོད་ཀྱི་རིག་གནས་ཀྱི་
མིང་ཐོག་ནས་སྒོར་མོ་འཚོལ་བའི་ལས་གཞི་ཞིག་ཡིན་པ་མཐོང་སོང་།
ཉང་བྲན་ལ་སླེབས་ནས་ཉང་བྲན་རིག་གནས་འགྲེམ་སྟོན་ཁང་ལ་སླེབས་དུས་དེ་
ནི་ཁོར་ཡུག་ཡིད་དུ་འོང་ཞིང་བཟོ་བཀོད་ཅུང་ལེགས་ཤིང་། འདི་རུ་འཆམ་དང་སྟོད་
གཞས་ནང་
ང་མ་སོགས་མི་རིགས་ཀྱི་ཁྱད་ཆོས་ལྡན་པའི་གླུ་གར་གྱི་ངོ་མཚར་མཐོང་ཐུབ་
པས་བོད་ཀྱི་དམངས་སྲོལ་འགྲེམ་སྟོན་གྱི་གླིང་ཀ་ལས་མིང་གྲགས་ལྡན་པ་ཞིག་ཡིན་སྐད།
འདིའི་ནང་དུ་བོད་ཀྱི་གནས་སོ་སོའི་སྡོད་ཁང་འགྲེམ་སྟོན་གྲྭ་དང་། རོལ་རྩེད་དོ་
མི་རིགས་བཟོ་རྩལ་ཚོང་ར། རིག་གནས་འགྲེམ་སྟོན་ཁང་། ཞལ་ཟས་རིག་གནས་
སོགས་ཡོད་ཅིང་རིག་གནས་ཕོ་བྲང་དུ་བོད་སྨན་འགྲེམ་སྟོན་ཁང་། ཡིག་གཟུགས་འགྲེམ་
སྟོན་ཁང་། རིག་གནས་སྒྱུ་རྩལ་ཁང་བཅས་ཡོད། སྒོར་མོ་མང་བོས་བཞེངས་ཤིང་ད་ལྟ་
གྲགས་པ་ཡང་ཆེ་བར་བཤད།
ཡིག་གཟུགས་འགྲེམ་སྟོན་ཁང་གི་འགྲེལ་བཤད་གཙོ་བྱས་ཏེ་བོད་ཀྱི་རིག་གནས་
འགྲེམ་སྟོན་གྱི་ངོ་སྤྲོད་དང་བཅས་པར་ནང་འགལ་གྱིས་ཁེངས་འདུག་པས་བོད་ལྗོངས་
རྟེན་མཛོད་ཁང་དང་རྒྱ་མའི་སྲོང་བཙན་རྗེས་དྲན་ཁང་ལ་འགྲོ་བའི་སྐབས་ཀྱི་དགའ་བ་
ར།
274



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དང་སྤྲོ་བ་དེ་གཏན་ནས་མི་འདུག
ང་ཚོ་ཡིག་གཟུགས་འགྲེམ་སྟོན་ཁང་དུ་འགྲོ་དུས་དེ་རུ་བོད་ཀྱི་གསང་བ་ཞེས་པའི་
གློག་བརྙན་ཞིག་འབེབ་བཞིན་འདུག གློག་བརྙན་དེའི་བོད་མིང་ལ་བཀྲ་ཤིས་བདེ་ལེགས་
ཟེར་ཞིང་རྒྱའི་མིང་ལ་བོད་ལྗོངས་ཀྱི་གསང་བ་ཞེས་བརྗོད་ཅེས་གློག་བརྙན་འབེབ་མཁན་
ཚོས་བརྗོད་ཅིང་ཁོ་ཚོའི་ལྭ་བའི་སྟེང་ལའང་བྲིས་འདུག འཁྲབ་ཁྲིད་པས་བདག་ལ་སྤྲོ་བ་
ཡོད་ན་ཁྱོད་ཀྱང་བདག་ཅག་གི་འཁྲབ་སྟོན་གྱི་གྲས་སུ་ཞུགས་ན་ཆོག་ཟེར་མོད་བདག་
གིས་གློག་བརྙན་འཁྲབ་པར་སྤྲོ་བ་མེད་ཅེས་ཁ་ཡ་མ་བྱས། ཡིག་གཟུགས་འགྲེམ་སྟོན་བྱེད་
སའི་ཁང་བ་དེར་གྲྭ་བ་འགའ་དང་སྐུ་དྲག་འགའི་ཆས་སུ་ཞུགས་པ་སྐོར་ཞིག་གིས་གློག་
བརྙན་འཁྲབ་ཀྱིན་འདུག ཁོ་ཚོས་ངེད་གཉིས་ཀྱང་དེའི་གྲས་ཡིན་པར་འདོད་ནས་འདིར་
ཤོག་ཅེས་འབོད་ཀིན་འདུག མི་ཞིག་གིས་རྒྱ་སྐད་ཀྱིས “ ཏདpf. Jy >EE I-ifypx/Ju, tuf[13 Njg
$4 1:/j86%” (ཁོ་གཉིས་ཀ་གྲྭ་བ་ངོ་མ་རེད》ཞེས་མཚར་མཚར་བྱེད།
བདག་དེ་བས་ཀྱང་ཡ་མཚར་བ་ནི་ཡིག་གཟུགས་འགྲེམ་སྟོན་ཁང་འ
ང་འདིར་བཤམས་
འདུག་པའི་ཡིག་གཟུགས་ཀྱི་ཐང་ག 120 ཡོད་པར་བཤད་ཅིང་དེ་དག་བྲིས་པ་ལེགས་མོད།
ཧ་ལས་དགོས་པ་ཞིག་ནི་ཐང་ག་དང་བོ་ནི་དེང་སང་གི་ཞང་ཞུང་ཡི་གེ་ཟེར་བ་དེ་ད་ལྟའི་
བོད་ཡིག་གི་འབྲི་སྟངས་ཤིག་ཡིན་པར་མ་ཤེས་པར་སྔོན་གྱི་ཡི་གེ་ཞིག་ཡིན་པ་མ་ཟད་བོད་
ཀྱི་ལོ་ངོ་བཞི་སྟོང་སྔོན་གྱི་ཡིག་གཟུགས་ཡིན་ཞེས་བྲིས་འདུག དེ་ལ་དགོད་བྲོ་ཞིང་ངུ་ཡང་
བྲོ།ཐོན་མིས་ཡི་གེ་གསར་བཏོད་བྱེད་སའི་ཕ་བོང་ཁའི་གཤམ་དུ་འདི་ལྟར་བརྫུན་བཟོ་
དང་ཧམ་པས་ཐག་གཅོད་བྱས་འདུག་པ་འདིས་ཐོན་མིའི་ཕོ་བྲང་བཞེངས་པ་ཡང་མགོ་
མོག་ཏུ་བཏང་འདུག ཐོན་མིའི་ཕོ་བྲང་གི་སྒོ་ཁའི་རྡོ་རིང་གི་སྟེང་དུ་ཡང་ཐོན་མི་སམ་བྷོ་
ཊས་བོད་ཡིག་བཅོས་ཞེས་དེང་སང་གི་ལྟ་བ་གསར་བ་དེ་བྲིས་འདུག
འདི་ནི་འཆར་འགོད་པ་དག་གིས་འདང་རྒྱག་མ་ཤེས་པ་དེ་གསལ་བོར་མཚོན་ཏེ།
རིག་གནས་འགྲེམ་སྟོན་ཁང་ཞིག་ཡིན་ན་ཡོངས་ཁྱབ་ཀྱི་ལྟ་བ་གཞི་ འཛིན་པ་ལས་ཞིབ་
འཇུག་པ་རེ་གཉིས་ཀྱི་ལྟ་བ་གསར་བ་དེ་བཀོད་ན་རྙོག་དྲ་ཆེན་པོ་ཡིན་པ་དེ་ཡང་ཤེས་མི་
འདུག འདི་འདྲ་བའི་རིགས་བོད་ལྗོངས་རྟེན་མཛོད་ཁང་དུ་མེད་ལ་རྒྱུ་མའི་སྲོང་བཙན་
ཕོ་བྲང་དུ་ཡང་མི་འདུག རིག་གནས་ཀྱི་རྗེས་དྲན་དེ་དག་ཅིག་བསྡུར་ན་ཇུས་འགོད་པའི་
རྣམ་དཔྱོད་ག་འདྲ་ཡིན་པ་གསལ་བོར་ཤེས་ཡོང་། ད་ལྟ་སློབ་དེབ་སྒྲིག་དུས་ཀྱང་འགོ་
275



འ།་
ཤེས་རབ་ཀྱི་ཚོམས།
གཙོའི་ལྟ་ཚུལ་གསར་བ་དེ་རིགས་བསྲེ་བའི་ནད་ཡམས་གསར་བ་ཞིག་གིས་ཁྱབ་འདུག
འོ་ན་ཐོན་མིའི་སྔོན་དུ་བོད་ལ་ཡི་གེ་ཡོད་དམ་ཟེར་ན། ངས་ད་ལྟའི་བར་དུ་དེ་ལ
ཞིབ་འཇུག་བྱས་ཤིང་དེའི་སྐོར་གྱི་རྒྱུ་ཆ་དང་། ལྷག་པར་ད་ལྟའི་བར་གྱི་ཐོན་མིའི་སྔོན་དུ་
ཡི་གེ་ཡོད་མེད་ལ་ཞིབ་འཇུག་བྱས་པའི་དཔྱད་རྩོམ་ཕལ་ཆེར་ཞིག་ཉར་ཚགས་བྱས་ནས་
ཞིབ་འཇུག་བྱེད་ཀྱིན་ཡོད།
སྔོན་གྱི་བོད་ཀྱི་མཁས་པ་དང་ཏུང་ཧོང་གཏེར་ཡིག རྒྱའི་ཡིག་ཚང་བཅས་སུ་སྲོང་
བཙན་གྱི་སྔོན་དུ་ཡི་གེ་མེད་པ་གཅིག་མཐུན་ཡིན། ཡིན་ན་ཡང་། ཕྱིས་སུ་བོན་པོ་དག་གིས་
སྲོང་བཙན་སྔོན་དུ་ཞང་ཞུང་ཡི་གེ་ཟེར་བ་ཞིག་ཡོད་པར་བཤད་པས་ད་གཟོད་ཐོན་མི་ཡི་
གེ་གསར་བཏོད་གནང་མཁན་ཡིན་མིན་ལ་རྩོད་པ་བྱུང་།
དེ་ཡང་གནད་གཏུག་ན་ཞང་ཞུང་ལ་ཡི་གེ་ཡོད་མེད་དང་ཞང་ཡིག་གི་ཡི་གེ་བོད་
ཡིག་ཡིན་མིན་དེ་རེད། བོན་པོ་དག་གིས་སྟོན་པ་གཤེན་རབ་ཀྱིས་བཟོས་པའི་ཡི་གེ་སྟག་
གཟིག་གི་ཡི་གེ་ཡིན་ལ། བོན་གྱི་བསྟན་བཅོས་དག་སྟག་གཟིག་ནས་ཞང་ཞུང་དུ་བསྒྱུར།
དེ་ནས་བོད་ཡིག་ལ་བསྒྱུར་སྐད། དེ་ལས་བལྟས་ན་ཞང་ཞུང་གི་ཡི་གེ་བོད་ཡིག་མིན་པ་དེ་
ནི་བོན་གྱི་མཁས་པ་དག་གིས་ཁས་བླངས་པ་དེ་རེད། ཡིན་ན་ཡང་ཞང་ཞུང་ལ་ཡི་གེ་མེད་
པ་ནི་བཙན་པོའི་དུས་རབས་སུ་བྲིས་པའི་རྒྱའི་ཡིག་ཚང་ལས་གསལ་བོར་བཀོད་ཡོད་པས་
ལྟ་ཚུལ་དེར་ཐེ་ཚོམ་མི་ཟ་ཀ་མེད་རེད།
ད་ལྟ་མཐོང་རྒྱུ་ཡོད་པའི་སྨར་ཆེན་དང་སྨར་ཆུང་། གཟི་ཡིགལྷ་བབས་ཀྱི་ཡི་གེ ཤམ་
བྷ་ལའི་ཡི་གེ་སོགས་ནི་ད་ལྟའི་མཁས་པ་ལ་ལས་འོལ་ཚོད་ཀྱིས་སྲོང་བཙན་སྔོན་གྱི་ཡི་གེ་
ཡིན་པ ར་བཤད་པ་ལས་ཁུངས་གཏན་ནས་མི་འདུག དེ་དག་ནི་ཕལ་ཆེར་དུས་རབས་
བཅུ་གཅིག་བཅུ་གཉིས་ཀྱི་རྗེས་ནས་བྱུང་བའི་སྒྱུ་རྩལ་གྱི་ཡི་གེ་ཞིག་མ་གཏོགས་བོད་ཡིག་
གི་སྔོན་ནས་བྱུང་བ་ཞིག་མིན་པ་ཁ་ཚོན་ཆོད་པ་རེད།
དེ་བཞིན་སྐུ་འབུམ་ཤིང་དཔར་ན་རྒྱལ་མོ་ཚ་བ་རོང་གི་ཡི་གེ སྲིན་པོའི་ཡི་གེ སིང་
སྒྲིཌི་ཏ་སུག་ཐུང་གི་ཡི་གེ ཨོ་རྒྱན་མུ་སྟེགས་ལོག་པའི་ཡི་གེ མཁའ་འགྲོ་བརྡ་ཡིག་ཟེ་ཆེན།
ཨོ་རྒྱུན་ཟངས་གླིང་གི་ཡི་གེ མཁའ་འགྲོ་བརྡ་ཡིག་ཟེ་ཆུང་། གཏེར་ཡིག་ལུགས་མི་འདྲ་བ་
བཞི། ཟ་ཧོར་གྱི་ཡི་གེ མཁའ་འགྲོ་ཟེ་ཆུང་ལུགས་གཅིག བཀའ་བཏགས་འཕྲུལ་ཡིག རཏྟཱ་
གླིང་བའི་ལུགས་སོགས་ཡིག་གཟུགས་མི་འདྲ་བ་དྲུག་ཅུ་བཀོད་ཡོད། དེ་ལས་གཞན་ད་
276



94
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དུང་ཆག་ལོའི་ཡིག་གསར། འགོས་ལོའི་ཡིག་གསར། སྐྱོགས་ལོའི་ཡིག་གསར། ཐར་ལོའི་
ཡིག་གསར། ངོ་མཚར་ཡིག་གསར། གོང་དཀར་རྡོ་རྗེ་གདན་པའི་རྡོར་གདན་ཡིག་གསར།
རིན་སྤུངས་ཡིག་གསར། རྒྱ་སེར་གྱི་ཡིག་གཟུགས་དང་ཕྱོགས་མཐུན་པའི་ཡིག་གསར།
དཀྲུགས་ཡིག་ལ་གཉིས་དཀྲུགས། གསུམ་དཀྲུགས། བཞི་དཀྲུགས། སུམ་ཅུ་དཀྲུགས། བཅོ་
ལྔ་དཀྲུགས་སམ་ཕྱེད་དཀྲུགས། ཨང་ཡིག་འབྲི་སྲོལ་མི་འདྲ་བ་གཉིས། ཆོས་རྒྱལ་འཕགས་
པས་མཛད་པའི་ཧོར་ཡིག་སྟེ་བོད་ཡིག་གི་རྣམ་གྲངས་ཁྱོན་བསྡོམས་སུམ་ཅུ་སོ་གཅིག་པོ་
དག་ཀྱང་རྗེས་ནས་བྱུང་བ་མ་གཏོགས་སྔོན་ནས་བྱུང་བ་ཞིག་གཏན་ནས་མིན།
བོད་ཀྱི་མཁས་པའི་ཁ་དཔེ་ལ་གཏེར་སྟོན་རེ་ལ་ཡི་གེ་རེ་ཞེས་པའི་དཔེ་ལྟར་རྙིང་
མའམ་བོན་པོ་གང་ཞིག་གིས་དཔེ་ཆ་གཏེར་ལ་སྦས་དུས་དཔེ་ཆ་དེ་གསང་བ་གཞན་གྱིས་
མི་ཤེས་པའི་ཆེད་དུ་རང་གིས་ཡི་གེ་ཞིག་གསར་བཏོད་བྱས་ནས་དེར་བྲིས་ཏེ་གཏེར་ལ
སྦས་ཤིང་ཡི་གེ་དེ་རང་གི་སློབ་མའམ་ཡང་ན་བུ་ཕྲུག་ལ་གསང་བས་ཁྲིད་དེ་གཏེར་འདོན་
རག་བར་དུ་རྒྱུན་ཆད་དུ་མི་འཇུག་ལ། ལ་ལ་དག་སྣང་གི་རྒྱུད་པ་རེད། ནམ་ཞིག་གཏེར་དེ་
བཏོན་ནས་ཡི་གེ་དེ་ལ་དབུ་ཅན་ནམ་དབུ་མེད་དུ་ཕབ་སྟེ་དེ་ནས་བཟུང་ཡི་གེ་དེ་མཁོ་མེད་
དུ་གྱུར་པ་རེད། དེ་བས་གཏེར་ཡིག་གི་ཡིག་གཟུགས་མི་འདྲ་བ་མང་བོ་ཞིག་འབྱུང་དོན་
ཡང་དེ་ལ་ཐུག་ཡོད། འོན་ཀྱང་ཡོད་ཚད་གཏེར་ཡིག་མ་ཡིན་ཏེ། རིན་སྤུངས་ཡིག་གསར་
སོགས་མང་བོ་ཞིག་བོད་ཡིག་མཛེས་རྩལ་དུ་བསྒྱུར་བས་བྱུང་བ་ཡིན།
དེ་བས་མང་བོ་ཞིག་གིས་གཏེར་ཡིག་གི་ཡིག་གཟུགས་དེ་བོད་ཀྱི་ཡིག་རྙིང་ཞིག་
ཡིན་ཞེས་འོལ་ཚོད་བྱེད་ཀྱིན་ཡོད་པ་དང་ལ་ལས་དེ་བས་ཀྱང་ཐལ་དྲགས་ནས་ཐོན་མིའི་
སྔོན་གྱི་ཡིག་རྙིང་ཡིན་ཞེས་ཁ་ཚོན་གཅོད་བཞིན་ཡོད་པ་རེད། དེའི་རྒྱུ་མཚན་ཡང་ཐོན་
མིའི་སྔོན་ན་ཡི་གེ་ཡོད་ན་བོད་ཀྱི་ཡི་གེའི་རྒྱུན་རིང་བ་ལ་ཕན་ཞིང་གཞན་གྱི་ལོ་རྒྱུས་ཀྱི་
རྗེས་ཆོད་ཅེས་ལ་རྒྱ་ཡིན་ཁུལ་གྱིས་བདག་ལ་ཡང་
ག་ལ་ཡང་ལྐོག་ཏུ་ཁ་བརྡ་བྱེད་མཁན་ཡང་ཡོད་དེ་
དེ་ལྟ་བུའི་རྫུན་རྒྱབ་རྫུན་གྱིས་བྱེད་པའི་བླུན་པོའི་བྱེད་ཐབས་དེར་བདག་ཞེ་མུག་བྱུང་།
སྐབས་འདིར་བདག་གིས་དགོད་བྲོ་བའི་རིག་གཞུང་གི་ཐག་གཅོད་ཅིག་དྲན་བྱུང་
སྟེ། ནམ་ཞིག་ལ་ཨ་མདོའི་ཟི་ལིང་གི་བོད་ཀྱི་གསོ་བ་རིག་པ་ཅེ་ཡང་མི་ཤེས་པའི་དཔོན་པོ་
ཞིག་གིས་བོད་ལུགས་སྨན་པ་སྐོར་ཞིག་བསྡུས་ནས་བོད་ཀྱི་གསོ་རིག་གི་ཁུངས་རྒྱ་གར་
དང་རྒྱ་ནག་ལ་གཏུགས་ན་མི་རིགས་གཞན་ལ་གཏུག་པ་ཡིན་པས་ངེས་པར་ཞང་ཞུང
ཚང་འདྲུ་
77



ཤེས་རབ་ཀྱི་ཚོམས།
གཏུགས་ན་ཇི་འདྲ་ཞེས་གྲོས་གཞི་ཞིག་བཏོན་པར་སྨན་པ་ཉུང་ཤས་ཤིག་གིས་གསོ་རིག་
གི་ལོ་རྒྱུས་དོན་དངོས་ལ་བསྟུན་དགོས་ཞེས་བཤད་ཀྱང་མཇུག་ཏུ་མི་རིགས་ཀྱི་ལ་རྒྱར་
བསམ་ནས་དེ་ལྟར་ན་བཟང་ཞེས་ངོ་སོ་བསྟད་པས་བོད་ཀྱི་གསོ་རིག་གི་ཁུངས་བཟོ་
བཅོས་བྱེད་པའི་མགོ་བརྩམས་པའི་ཚུལ་དེ་དྲན་བྱུང་།
མི་རིགས་ཀྱི་ལ་རྒྱུར་བསམ་ནས་ལོ་རྒྱུས་ལ་བརྫུན་བཟོ་བྱེད་པ་འདི་ཇི་འདྲའི་ཡ་ང་
ཨང་། འདི་ལྟ་བའི་བོད་ཀྱི་ལོ་རྒྱུས་ལ་བརྫུན་བཟོ་བྱེད་པའི་ཚོགས་འདུ་འདི་རིགས་གཟུར་
གནས་པའི་མཁས་པ་ཞིག་གིས་གཏན་ནས་བྱེད་མི་སྲིད་ཀྱང་དེང་སང་ཇེ་མང་དུ་འགྲོ་
བཞིན་པ་འདིས་སྐྱེལ་ཡོང་བ་ནི་ལོ་རྒྱུས་ཀྱི་བདེན་པ་མ་ཡིན་པར་ལ་རྒྱ་བརྫུན་མ་ཞིག་ཡིན་
ལ། ལྷག་པར་མི་རབས་རྗེས་མ་མང་བོ་ཞིག་ལ་རྒྱའི་ནོར་འཁྲུལ་གྱི་གཡང་དུ་འཕེན་ངེས་
རེད་སྙམ་བྱུང་།
རིག་གནས་ཀྱི་རིན་ཐང་ནི་དེའི་ངོས་ནས་ཐོན་དགོས་པ་མ་གཏོགས་ལོ་རྒྱུས་རིང་
བས་ཕན་པ་ཏིལ་འབྲས་ཙམ་ཡང་མེད་པ་རེད། བོད་ཡིག་ནི་འབྱུང་ཕྱིས་པའི་ཡི་གེ་ཞིག་
ཡིན་པས་དགུང་ལོའི་ཆ་ནས་ད་དུང་གཞོན་པ་ཞིག་ཡིན་ན་ཡང༌། རིན་ཐང་གི་ཆ་ནས་
འཛམ་གླིང་གི་ཡིག་རིགས་ཀུན་གྱི་རྩེ་མོར་སོན་འདུག་པ་འདིས་ང་ཚོར་ངོ་གནོང་དགོས་
པ་ག་རེ་ཡོད་དམ། དེ་བཞིན་བོད་ཀྱི་གསོ་རིག་རྒྱུད་བཞི་ཡང་དགུང་ལོ་གཞོན་པ་དེ་ཡང་
རྒྱ་དཀར་ནག་སོགས་མཐའི་གསོ་རིག་གི་ཉིང་བཅུད་བསྡུས་པ་ལས་དེའི་སྔོན་ནས་ཡོད་ན་
གཡུ་ཐོག་རྙིང་མ་རྐུ་མ་ལས་མཁས་པ་ཞིག་མིན་པར་གྱུར་པས་གཡུ་ཐོག་གི་རྗེས་འབྲངས་
པ་དག་གི་ལ་རྒྱ་དེར་དགོད་བྲོ་བ་ཞིག་མ་ཡིན་ནམ། རིག་གནས་ཕོ་བྲང་འདིར་ཡང་བདག་
གིས་གསོ་རིག་གི་ལོ་རྒྱུས་ཀྱི་ཆ་ནས་དེ་འདྲ་མཐོང་བྱུང་།
ད་ལྟ་བོན་པོ་ཡིན་ན་ཞང་ཞུང་ལ་གཏུག་པའི་སྲོལ་ཞིག་ཡོད་མོད། བོན་ནི་ཆོས་ཀྱི་
བརྡ་རྙིང་ཞིག་ལས་ཞང་ཞུང་གི་བོན་པོ་ཡིན་ག་ལ་དགོས། བོད་རང་ས་ནས་བྱུང་པའི་
དམར་མཆོད་ལ་དགའ་བའི་སྲིད་པའི་བོན་པོ་དེ་ད་ གོ་དང་ཞང་ཞུང་གི་བོན་པོ་གཉིས་
གཏན་ནས་མི་འདྲ་ཞིང་། ངོད་ཀྱི་བོན་པོའི་གསོ་རིག་དང་ཞང་ཞུང་གི་བོན་པོའི་གསོ་རིག་
ཀྱང་གཏན་ནས་མེ་འདྲ། ཏུང་ཧོང་གཏེར་ཡིག་གི་གསོ་རིག་ལས་དཔྱད་ཡིག་འདི་ནི་ཕྱག་
སྦལ་དུ འང་མེད་དེ་དཔྱད་ཡིག་ཐམས་ཅད་ལས་ཀྱང་འདུས་པའི་སྟེང་དུ་ཞང་ཞུང་གི་
དཔྱད་ཕུགས་པ་དང་སྦྱར་ཏེ་བགྱིས་ཞེས་པས་བོད་དང་ཞང་ཞུང་གི་གསོ་རིག་གཉིས་
278



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
སོ་བ་ཡིན་པ་ཆེས་གསལ་ཏེ་བོད་ཀྱི་གསོ་རིག་དེ་ཞང་ཞུང་གི་གསོ་རིག་ཡིན་ན་བཙན་པོའི་
རྒྱལ་སར་ཡང་མེད་པའི་རྒྱུ་མཚན་ཅི། འདི་ནི་བོན་པོ་ལ་ཞིབ་འཇུག་བྱེད་མཁན་དག་གིས་
ངེས་པར་ཤེས་དགོས་པ་ཞིག་རེད།
ངས་སྐད་ཆ་འདིས་གཞན་འགའ་ཞིག་ལ་ཁོང་ཁྲོ་སློང་མོད། ང་ནི་རིག་གནས་ཀྱི་ལྟ་
བ་ངོ་སྲུང་ལ་བརྗེ་མཁན་ཞིག་གཏན་ནས་མིན་པས་སྐད་ཆ་བདེན་པར་བདེན་ཐུབ་བཤད་
པར་དགའ་བ་ལས་ལ་རྒྱའི་ཆེད་དུ་ལོ་རྒྱུས་སུབ་མཁན་ཞིག་གཏན་ནས་མིན། ཕྱོགས་ལྷུང་
མེ་འབར་བ་སྐོར་ཞིག་གིས་ཨ་ལགས་ཚེ་ཏན་དང་རྗེ་དམུ་དགེ་བསམ་གཏན་། ད་དུང་དེའི་
གྲས་ལ་ང་བཞག་ནས་ཕྱོགས་ལྷུང་མཁན་ཞེས་སྨོད་ཀྱང་ཇི་ལྟར་སྡིགས་མཁན་མང་ན་དེ་
ལྟར་བཤད་ངེས་ཡིན་ཏེ་ལོ་རྒྱུས་ཀྱི་བདེན་པ་ནི་སྡིགས་མོས་འགོག་ཐུབ་པ་ཞིག་ག་ལ་ཡིན།
རིག་གནས་འགྲེམ་སྟོན་ཁང་འདིའི་བདེན་བརྫུན་བསྲེས་པའི་འགྲེམ་སྟོན་དེ་ལ་
དགའ་སྐྱོ་ཟུང་འབྲེལ་གྱིས་བལྟས་རྗེས། དེར་ཡོད་པའི་བོད་ཁྱི་ཚོང་བའི་རྭ་བ་ཞིག་ཡོད་པ་
དེར་སོང་། འདིར་བོད་ས་གནས་སོ་སོ་ནས་འཁྱེར་ཡོང་བའི་བོད་ཁྱི་དག་ལྕགས་དྲར་
བཅུག་ནས་ཡོད་ཅིང་། དེ་དག་གིས་ངེད་ཅག་མཐོང་རྗེས་ཞེ་སྡང་དྲག་པོས་ཟུག་བྱུང་།
བོད་ཀྱི་རིག་གནས་ཕོ་བྲང་དང་ཁྱི་ཚོང་ར་བར་གཅིག་ཏུ་ཡོད་པ་འདིས་བདག་ལ་སྐྱོ་བ་
ཞིག་ངང་གིས་སྐྱེས་བྱུང་ལ་འཇིགས་སྔངས་ཤིག་ཀྱང་ངང་གིས་སྐྱེས་བྱུང་།
བདག་གི་སེམས་པ་སྟོང་ལྷང་ངེར་གྱུར་སོང་། སེམས་པ་སྟོང་ལྷང་ངེར་བོད་ཁྱི་འདི་
དག་གི་ངོ་གདོང་ལ་ལྟ་དུས། ཞེ་སྡང་གིས་མིག་རྩ་དམར་བོར་གྱུར་ཅིང་བདག་ཅག་ལ་དགྲ་
རུ་འཛིན་གྱིན་འདུག བོད་ཁྱི་ལས་ངན་འདི་དག་གིས་ད་དུང་ཞེ་སྡང་གིས་ངེད་ཅག་བོད་
ཀྱི་རིག་གནས་འཛིན་སྐྱོང་སྤེལ་བའི་ཁུར་དུ་འཛིན་པའི་བདག་ཅག་ལ་ཟུག་ཅིང་རང་ཉིད་
འཚོང་མཁན་ལ་རྔ་མ་གཡུགས་པ་འདིས་དེ་བས་ཀྱང་བདག་སེམས་སྐྱ་མོ་ཐང་ལ་ལྷུང་བ་
བཞིན་གྲང་ཤུར་རེར་གྱུར་སོང་། དེ་བས་བདག་སྔོན་ནས་འགྲོ་འདོད་པའི་བོད་ཀྱི་ཆབ་
སྲིད་པ་སྡེ་སྲིད་སངས་རྒྱས་རྒྱ་མཚོ་ཚང་ལ་འགྲོ་རྒྱུ་ཡང་བརྗེད་སོང་།
279



ཤེས་རབ་ཀྱི་ཚོམས།
དབུས་གཙང་གི་མཐོང་ཐོས་དང་བདག་སེམས་ཀྱི་འགྱུར་བ།
བདག་དབུས་གཙང་ལ་ཡོང་བ་འདི་ནི་བདག་བྱིས་པའི་དུས་ནས་རེ་བ་བྱེད་ཀྱིན་
པའི་དོན་ཞིག་ཡིན་ལ། བོད་ཀྱི་རིག་གནས་ཀྱི་བྱ་བ་བྱེད་མཁན་ཞིག་ལ་མཚོན་ན་ངེས་པར་
ཡོང་དགོས་པའི་དོན་ཞིག་ཀྱང་རེད། དབུས་གཙང་ལ་མ་སླེབས་ན་བོད་ཀྱི་ཡབ་མེས་ཀྱི་
གནས་ཆེན་དག་ལ་ཆ་རྒྱུས་ཅི་ཡང་མེད་པར་བརྩི་ཆོག་པ་རེད། ཕངས་པ་ཞིག་ལ་བདག་
གིས་ད་བར་དུ་རང་ གི་འོས་འགན་འདི་བསྒྲུབས་མ་ཐུབ་པ་ལ་ངོ་གནོང་གིན་འདུག དེ་
བས་ད་རེས་དབུས་གཙང་ལ་ཡོང་བས་
བས་བདག་ལ་སྨྲ་མི་ཤེས་པའི་ཚོར་བ་ཞིག་སྐྱེས་ལ།
དགའ་སྐྱོ་ཟུང་དུ་འབྲེལ་བའི་སྨེང་བ་ཞིག་ཀྱང་སྐྱེས་བྱུང་།
སྔོན་བྱོན་མེས་པོ་རྣམས་ཀྱི་གདན་ས་དང་མཛད་པ་དག་གིས་བདག་ལ་
བདག་ལ་སྤོབས་པ་
སྟེར་བ་མ་ཟད། ཉམ་ང་བའི་གནས་ཚུལ་མཐོང་བའི་ཚེ་ན་སྐྱོ་གདུང་བཟོད་ཐབས་བྲལ་བ་
ཞིག་ཀྱང་སྐྱེས་བྱུང་། སྔོན་བྱོན་མེས་པོའི་གནས་མཆོག་འདི་དག་གིས་བདག་མེས་པོ་
གནས་པའི་ཡུལ་དང་བཞུགས་པའི་སྐབས་དེར་སྐྱེལ་འགྲོ། དེ་དང་དེ་ལྟ་བུ་དག་ནི་བདག་
མཇལ་འདོད་པའི་གནས་མཆོག་ཅིག་ཡིན་པས། མཇལ་བའི་ཚེ་ན་ལམ་གྱི་དཀའ་སྡུག་
མས་ཅད་ཀྱང་སེམས་གཏིང་ནས་བརྗེད་འགྲོ། དུས་དང་རྐྱེན་གྱི་དབང་གིས་གནས་མང་
བོ་ཞིག་ལ་འགྲོ་མ་ཐུབ་པ་ལ་ཕངས་སེམས་ཆེན་པོ་དབང་མེད་དུ་སྐྱེ་བཞིན་འདུག དབུས་
གཙང་ན་ལྷ་ཁང་མང་མོད། ལྷ་ཁང་དེ་དག་ན་བཞུགས་པ་ནི་ལྷ་མ་ཡིན་པར་མི་སྟེ་མི་དེ་
དག་ནི་ང་ཚོའི་མི་རིགས་འདི་ཤེས་རིག་ལྡན་ པའི་མི་རིགས་ཤིག་ཏུ་སྐྱོང་བར་མཛད་པའི་
སྐྱེས་ཆེན་དམ་པ་ཏག་ཏག་རེད། འདི་ལྟ་བུའི་མཁས་པ་སྔོན་མ་དང་ཡོན་ཏན་ཅན་ལ་བརྩི་
བཀུར་བྱེད་པའི་མི་རིགས་ཤིག་གང་དུ་ཡོད་དམ། ཡོན་ཏན་ཅན་ལ་བརྩི་བཀུར་བྱེད་པའི་
བྱམས་ཙམ་
250



(76)
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མི་རིགས་དེ་སྔོན་ཐོན་མི་རིགས་ཤིག་ཡིན་པས་ལྷ་ཁང་རེ་རེ་ལ་མཇལ་བའི་ཚེ་བདག་
ཡུལ་མི་འདི་དག་འདི་འདྲའི་སྔོན་ཐོན་གྱི་མི་རིགས་ཤིག་རེད་སྙམ་ནས་དགའ་ཡེར་བ་
ཞིག་ཀྱང་སྐྱེས།
ལྷ་ས་ནི་ངོ་མ་ལྷ་ས་རེད། སྔོན་ཆད་ལྷ་སར་རང་བྱུང་དང་གསུང་འབྱོན་མ་གང་
མང་ཞིག་ཡོད་པ་བཞིན་ད་ལྟའང་ལྷ་ས་ན་རང་བྱུང་དང་ངོ་མཚར་བ་མང་བོ་ཞིག་མཐོང་
བྱུང་། དཔེར་ན་པོ་ཏ་ལའི་ཚོམས་ཆེན་སྲིད་ཞིའི་ཕུན་ཚོགས་ནང་དུ་སྐུ་བསེ་རས་བཞེངས་
པའི་བལ་ལུགས་ཀྱི་ཚེ་དཔག་མེད་ཀྱི་སྐུ་ཞིག་ཡོད་པ་དེར་རིག་གསར་གྱི་སྐབས་སུ་ཚོན་སྣ་
ཚོགས་བྱུགས་པ་དེར་རིམ་བཞིན་གསེར་བྲིས་ཀྱིས་རི་མོ་མངོན་པ་བདག་གིས་ཀྱང་མཐོང་
ལ། ཕ་བོང་ཁ་ལ་ཐུགས་རྗེའི་ཆེན་པོའི་རྡོ་སྐུ་ཞིག་ཡོད་པ་ལོ་བཞིན་སྐྱེ་བཞིན་ཡོད་ཅེས་
དཀོར་གཉེར་གྱིས་གསུངས་བྱུང་། ད་དུང་དགོན་པ་གཞན་དང་གཞན་ན་སྐྱེ་བཞིན་པའི་
རྡོ་སྐུ་ཡོད་པའི་གཏམ་ཡང་འགའ་ཞིག་ཐོས། འདི་དག་གིས་རིག་གསར་སྐབས་སུ་བཅོམ་
པའི་ལྷ་སྐུ་དེ་ཤི་བོ་མ་ཡིན་པར་བོད་མིའི་སེམས་སུ་ནམ་ཡང་གསོན་པ་དེ་བཞིན་དུ་བོད་ཀྱི་
མིག་ནང་དུའང་ནམ་ཡང་གསོན་པོ་ཡིན་པ་དེ་གསལ་བོར་མཐོང་བ་རེད།
ལྷ་སའི་རྨས་སྐྱོན་ཤོར་བའི་བཞིན་རས་དེ་དག་ནི་བདག་གི་སེམས་སུ་ཅི་ཞིག་ལ་
གཙགས་བཞིན་པའི་གཙགས་བུ་ཞིག་དང་འདྲ་ལ། ད་དུང་མངོན་སུམ་དུ་མཐོང་བའི་པོ་
ཏ་ལའི་རིག་འཛིན་ལྷ་ཁང་ནང་གི་མེ་སྐྱོགས་ཀྱི་ཤུལ་དང་ཞིག་རལ་དུ་སོང་བའི་རྫོང་ཤུལ་
དེ་དག་མཐོང་དུས་གྲོག་མ་ལྟ་བུའི་ཉམ་ཆུང་བ་བདག་ནི་ཞིག་རལ་དུ་གྱུར་པའི་དེ་དག་ཇི་
བཞིན་བཅོས་མིན་གྱི་དད་པ་དབང་མེད་དུ་ཐོན་པའི་གླེང་བ་ཞིག་ཏུ་གྱུར་སོང་།
བདག་ལྷ་སའི་ཡུལ་མི་དག་ལ་འབྲེལ་འདྲིས་ཆེན་པོ་ཞིག་མ་བྱུང་ལ། ཆེས་འདྲིས་པ་
ནི་སྤྱི་སྤྱོད་རླངས་འཁོར་ལ་ཐེངས་མང་བོ་བསྡད་ནས་མཐོང་བ་ནི་རླངས་འཁོར་ཁ་ལོ་བ་
ཡིན་ན་འདྲ། སྤ་སེ་འཚོང་མཁན་གྱི་བུ་མོ་ཡིན་ནའང་། དྲིས་ན་སུན་སྣང་མེད་པར་ལན་
གསལ་བོ་ཞིག་འདེབས་ཤིང་། འབབ་ས་ནས་ཀྱང་ངག་སྙན་མོས་བརྡ་གསལ་བོ་ཞིག་
གཏོང་བ་དེ་ཡིན། དེས་ང་ལ་བག་ཆགས་
།ས་གསལ་བོ་ཞིག་བཞག་ཡོད་དེ། ལྷག་པར་རྒན་པོ་
281



*ལངས་
ཤེས་རབ་ཀྱི་ཚོམས།
དང་རྒན་མོ། ནད་པ་སོགས་མཐོང་མ་ཐག་ནས་ན་གཞོན་དག་གིས་རང་འགར་ལt
ནས་སྡོད་ས་ཁོ་ལ་སྤྲོད་པ་དེ་ཡིན། ང་རྒྱ་ནང་གི་གྲོང་ཁྱེར་མང་བོ་ཞིག་ལ་སོང་མྱོང་ཡང་།
དེ་ལྟ་བུ་ནི་ཆེས་དཀོན་ལ། རྒྱ་ནང་དུ་འདི་ལྟ་བུའི་བརྩི་བཀུར་མེད་པ་འདི་ནི་ཀུན་སྤྱོད་ཀྱི་
ཉེན་ཁ་ཞིག་ཏུ་རྩི་བཞིན་འདུག ངས་རྩོམ་ཡིག་མང་བོ་ཞིག་ནས་ལྷ་སའི་མི་ཀུན་སྤྱོད་
ཉམས་དམས་སུ་གྱུར་པའི་སྐོར་མང་བོ་མཐོང་མོད། བདག་གིས་མཐོང་བ་ནི་ལྷ་ས་ད་དུང་
ལྷ་ས་ཡིན་པ་དེ་ཡིན།
བདག་གིས་ལྷ་སའི་མི་ལ་ལམ་སོགས་འདྲི་བའི་ཚེ་ཁོང་གིས་དབུས་སྐད་ལས་རྒྱ་
སྐད་མི་བཤད་པ་དེས་བདག་ལ་བག་ཆགས་ཟབ་མོ་ཞིག་བཞག་བྱུང་
། ངས་མི་མང་བོ་ཞིག་
ལ་ལམ་དང་གནས་ཚུལ་དྲིས་པས་ཚུར་བདག་ལ་རྒྱ་སྐད་བཤད་པ་ནི་བུ་མོ་གཅིག་ལས་མ་
མཐོང་མོད། གཞིས་ཀ་རྩེ་ནས་ངས་ཐོག་མར་མི་ཞིག་ལ་སྐད་ཆ་དྲིས་མོད། དེ་ལན་
བཏབས་པ་ནི་རྒྱ་སྐད་ཡིན་ལ་དེ་བཞིན་གཞིས་ཀ་རྩེ་ནས་རྒྱ་སྐད་བཤད་པ་ལ་མི་འཛེམ་ལ་
དབུས་ནས་འཛེམ་པ་ལྟ་བུ་འདུག དེ་ཡིས་བདག་གིས་ལྷ་སའམ་དབུས་པའི་མི་ནི་མི་
རིགས་རང་གི་རིག་གནས་ལ་དུང་བ་ཆེན་པོ་ཞིག་ཡོད་པ་ངང་གིས་ཤེས་བྱུང༌།
དབུས་པ་མང་བོ་ཞིག་གིས་ཨ་མདོ་སོགས་མཇལ་བ་མཐོང་ན་གདོང་འཛུམ་སྟེ་
འཚམས་འདྲི་ཞིག་བྱེད་པ་མང་ལ་ལྷག་པར་དར་མའི་ཁྲོད་དུ་མང་བོ་ཡོད། དེ་ཡིས་ཤ་རུས་
གཅིག་པའི་སྤུན་ཟླ་དག་ཕ་སར་སླེབས་པ་ལྷག་བསམ་ཞིག་གིས་བསུ་བ་བྱས་པ་ཞིག་རེད་
བསམ་ནས་དབང་མེད་དུ་དགའ་བ་ཞིག་སྐྱེ་བཞིན་འདུག
བདག་དབུས་གཙང་དུ་མཇལ་བའི་ན་གཞོན་ཕོ་མོ་སྐོར་ཞིག་ལ་མཇལ་བྱུང་། ཁོང་
ཚོའི་ཁྲོད་དུ་གྲྭ་བ་ཡོད་ལ་དགེ་རྒན་ཡང་ཡོད། སློབ་གྲྭ་ཆེན་མོའི་དགེ་རྒན་ཡོད་ལ་སློབ་
འབྲིང་གི་དགེ་རྒན་ཡང་ཡོད། སློབ་གྲྭ་ཆེན་མོའི་མཐར་ཕྱིན་སློབ་མ་ཡོད་ལ་སློབ་གྲྭ་འགྲིམ་
བཞིན་པའི་སློབ་མ་ཡང་ཡོད། ཁོང་ཚོའི་ཁྲོད་ཀྱི་མང་བོ་ཞིག་ནི་མི་རིགས་ཀྱི་རིག་གནས་ལ་
དུང་བ་ཆེ་བ་སྐོར་ཞིག་ཡིན་ལ་རྒྱ་ཡིག་གི་སློབ་གྲྭར་འགྲིམ་བཞིན་པ་རེ་གཉིས་ཀྱིས་བདག་
སེམས་ལ་འཁང་ར་ཞིག་བྱིན་པ་ལས་གཞན་མང་བོ་མི་རིགས་ཀྱི་དུང་བ་ཟབ་ལ། སྤུན་ཟླའི་
282



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མཛའ་བརྩེ་ཡང་ཚེ། རང་གི་ནུས་པས་མི་རིགས་འདི་ལ་ཞབས་ཞུ་ཞིག་བསྒྲུབ་ཨེ་ཐུབ་སྙམ་
པའི་སྤོབས་པ་ཡང་ཆེ། མེ་འཁོར་ལས་ནང་ལོགས་སུ་སློབ་གཉེར་བྱེད་ཀྱིན་པའི་དབུས་
གཙང་གི་སློབ་མ་སྐོར་ཞིག་ལ་འཕྲད་དེ་དེ་དག་གིས་རྒྱ་མ་བོད་ཀྱི་འདྲེ་སྐད་གླེང་ཞིང་མི་
རིགས་ཀྱི་གཤིས་ཀ་ཡང་མཐོང་དཀའ། དེ་དག་ནི་བྱིས་པའི་དུས་ནས་རྒྱ་ནང་ནས་སློབ་
གཉེར་བྱས་པ་སྐོར་ཞིག་ཡིན་འདུག
དབུས་གཙང་ལ་མཇལ་སྐོར་བྱེད་དུས་བདག་གི་སེམས་པ་སྐྱོ་བར་བྱེད་པ་ནི་
དགོན་པའི་ནང་དུ་ཡང་གྲྭ་བ་ཚོས་གྲོང་ལྭ་གྱོན་པ་དེ་ཡིན་ལ། དེ་ལ་རྒྱུ་རྐྱེན་མང་བོ་ཞིག་
ཡོད་ངེས་ཀྱང་། སངས་རྒྱས་ཀྱི་བསྟན་པ་དང་། ཆོས་འདུལ་བའི་བཅའ་ཁྲིམས་ལ་བསམ་
ན་དགོན་པ་ཆེན་པོ་དག་གིས་འདུལ་བའི་སྤྱོད་པ་འདི་ལྟ་བུར་གནས་སམ་སྙམ་ནས་རང་
གིས་རང་ལ་དྲིས་པ་ཞིག་གདོན་དགོས་བྱུང་། འདི་ནི་གཙང་ལས་དབུས་ན་ཚབས་ཆེ་བས་
ལྷག་པར་ཀུན་སྤྱོད་ཀྱི་ཚད་དུ་འཇོག་སའི་རྭ་སྒྲེང་དང་སེ་འབྲས་དགེ་གསུམ་ལྟ་བུའི་
དགོན་པའི་གྲྭ་བས་ཀྱང་གྲོང་ལཱའམ་སྐྱ་སེར་གྱི་ལྭ་བ་འདྲེས་མ་གྱོན་པ་དེ་བདག་གི་ཡིད་ལ་
ཆུ་འཁྱག་རེ་བླུགས་པ་ཇི་བཞིན་གྲང་ཤུར་སེ་འགྲོ་ལ། སེམས་ནས་ཅི་ཞིག་བོར་སོང་བ་
བཞིན་སྟོང་ལྷང་ངེར་འགྱུར་འགྲོ། བདག་གི་བསམ་པར་གྲྭ་བ་ཞིག་ཡིན་ན་འདུལ་བ་གཙོ་
བོར་གཟུང་དགོས་ལ། ལྷག་པར་དགེ་ལུགས་པའི་གྲྭ་ས་ཆེན་པོ་དག་གིས་འདུལ་བ་ལ་འདི་
ལྟར་དོ་སྣང་མེད་པ་ནི་ཤིན་ཏུ་མི་ལེགས་པ་ཞིག་རེད།
གྲྭ་བ་མཐོང་རྒྱུ་མེད་པའམ་ཡང་ན་གྲྭ་ལྭ་གྱོན་པ་མཐོང་མི་ཐུབ་པ་འདིས་ཨ་མདོ་བ་
གང་མང་ཞིག་གི་ཡིད་ལ་སེ་འབྲས་དགེ་གསུམ་སྟོང་བ་ཞིག་གི་སྣང་བ་བྱུང་ནས་སེམས་སྐྱོ་
ལྷང་ངེར་འགྱུར་འགྲོ། ལྷག་པར་ཡིད་སྐྱོ་བ་ནི་རྒྱུད་སྨད་པའི་ལྷ་ཁང་ཞིག་ཏུ་ཝ་ཐེ་ནན་
རྒྱལ་ཁབ་ཀྱི་ཆིན་ཧྥད་བོ་ཟེར་བའི་ཡེ་ཤུའི་ཆོས་ལུགས་དང་ནང་ཆོས་བསྲེས་པའི་ཆོས་
ལོག་སྤེལ་མཁན་དེའི་ཐར་བ་བདེ་བླག་ཏུ་རྟོགས་པའི་ལྡེ་མིག་ཅེས་པའི་དཔེ་ཆ་དེ་རིན་
མེད་གཟིགས་འབུལ་བྱེད་ཀྱིན་པ་དེ་རེད། ངས་རང་དབང་མེད་པར་འདི་ནས་ཆོས་ལོག་
རིན་མེད་གཟིགས་འབུལ་བྱེད་ཀྱིན་འདུག་ཅེས་ཁ་ནས་ཤོར་སོང་། ཡིན་ན་ཡང་དཀོར་
283



ཤེས་རབ་ཀྱི་ཚོམས།
གཉེར་དེས་ཐོས་སོང་བ་འདྲ་མོད་སྣང་མེད་དུ་འདུག
ངས་དབུས་གཙང་བའི་ན་གཞོན་ཤེས་ཡོན་ཅན་ཞིག་གིས་ངག་ལས་ཤེས་པ་ལྟར་
ན། དབུས་པའི་ན་གཞོན་མང་བོ་རིག་གནས་དང་མི་རིགས་ལ་དགའ་མོད། ད་ལྟ་བསམ་
བློ་གཏད་ས་ལ་ངེས་གཏད་མེད་པར་ཨ་མདོའི་རྩོམ་པ་བོ་སྐོར་ཞིག་གིས་རྗེས་སུ་རྒྱུགས་པ་
མཐོང་། ཁོང་ཚོས་སེམས་ཀྱི་སྐྱོ་གདུང་དེ་བསལ་བར་སྤོབས་པའི་མདུང་རྩེ་རང་གི་རིག་
གནས་དང་ཆོས་ལུགས་ལ་སྐོར་བ་མཐོང་། དེ་ནི་དེང་རབས་རིག་གནས་ཀྱི་གཞི་མ་ཚུགས་
ཤིང་སྲོལ་རྒྱུན་རིག་གནས་ཀྱི་ལམ་མ་རྙེད་པ་ཞིག་ཏུ་བསམ་བྱུང་། དེ་ནི་ལོ་འགའི་སྔོན་དུ་
ཨ་མདོ་ནས་འཁྲུབ་ཀྱིན་པའི་གླེན་པའི་ཟློས་གར་དེ་ཡིན་པས་ཡི་མུག་ཅིང་ཡ་ང་བ་ཞིག་
ཀྱང་རེད་དོ། །གྲོགས་པོ་ཞིག་གིས་བཤད་པ་ལྟར་ན་ཨ་མདོ་ནས་རྙིང་ཟིན་པའི་ལྟ་བ་དེ་
དག་ད་ལྟ་ཁམས་དང་དབུས་ན་རྒྱས་བཞིན་འདུག་ཟེར། ལྷག་པར་ན་གཞོན་སྤྲུལ་སྐུ་
འགའ་རེས་སངས་རྒྱས་ཀྱི་འདུལ་བ་དང་དགོན་པའི་བཅའ་ཡིག་ཡིན་པར་བོར་ནས་ད་ལྟ་
སྐྱ་མིན་སེར་མིན་གྱི་ལྟ་བ་ལོག་པ་འགའ་རེའི་རྗེས་སུ་རྒྱུགས་པ་ལ་དེ་བས་དགོད་བྲོ་ལ་སྙིང་
རྗེ་བ་ཞིག་ཀྱང་རེད།
མི་རིགས་ཀྱི་ལ་རྒྱ་ནི་མི་རིགས་ཀྱི་རིག་གནས་ལས་བྱུང་དགོས་ཤིང་དེའི་ཆེད་དུ་
ཡིན་པ་མ་གཏོགས། རིག་གནས་རྩ་མེད་གཏོང་མཁན་དག་ལ་མི་རིགས་ཀྱི་ལ་རྒྱ་བཤད་
པའི་ཐོབ་ཐང་མེད་ཅེས་བཤད་ན་འགྲིག་སྟེ་རིག་གནས་རྩ་མེད་དུ་བཏང་ཟིན་པའི་རྗེས་
ན་མི་རིགས་ཞེས་པའི་གཞི་མེད་པའི་ཕྱིར་རོ།།
ངོ་མ་ལྟ་བ་སྙིགས་མའི་དུས་ཞེས་པ་ཇི་མ་བདེན། ལྟ་ངན་སྣ་ཚོགས་རླུང་ཤ་བཞིན་
གཡུགས་ནས་མི་ཀུན་དེ་ལ་ཕྱོགས་བཞིན་པའི་སྐབས་འདིར་མི་ཞེས་པ་ནི་ཆུ་སྣ་གར་ཁྲིད་
ཅིག་རེད་ཨང་། དེང་སང་དཔྱོད་ཤེས་དགོས་ཟེར་མཁན་དག་ནི་དོན་དུ་བླང་དོར་མི་ཤེས་
པའི་གླེན་པ་ཤ་སྟག་
པ་ཤ་སྟག་ཏུ་གྱུར་འདུག གྲྭ་གཟུགས་ཁྲོད་དུ་སྟོན་པ་མི་དགོས་པ་དང་བསྟན་པ་
མི་དགོས་པ་ཡོད་པ་འདི་ནི་ངོ་མ་ཧ་ལས་པ་ཞིག་མ་ཡིན་ནམ། ད་དུང་སྐྱབས་འགྲོའི་
བསླབ་བྱ་ལ་གོ་བ་མ་ཆགས་པར་དགེ་འདུན་གྱི་སྡེ་ལ་ཁ་གཏོང་པའི་གྲྭ་བ་དང་གྲྭ་ལོག་ཀྱང་
284



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
མང་བོ་ཡོད་པ་ཐོས། འདི་འདྲ་ཨ་མདོ་ནས་བྱུང་སྟེ་ད་ལྟ་ཁམས་དང་དབུས་ལའང་སླེབས་
འདུག གུང་ཁྲན་ཏང་གི་ཆོས་ལུགས་དད་མོས་རང་དབང་ཟེར་བའི་རྗེས་སུ་རྒྱུགས་པ་
འདྲ་མོད། ངས་མཐོང་བ་ལྟར་ན་ཆོས་ལུགས་དད་མོས་རང་དབང་ཡིན་མོད། དགོན་པའི་
ནང་དུ་སྡོད་དུས་དགོན་པ་དེའི་ཆོས་ལུགས་ལ་བསྟུན་པ་ལས་གང་ཡིན་ལ་དད་པ་མི་ཆོག་
ཅེས་བཤད་པའི་གནས་ལུགས་འདི་ཡང་ཤེས་མེད་པ་འདྲ།
ལྷ་ས་ན་མཇལ་བ་མང་ཟེར་བ་དེ་དེ་རིང་བལྟས་ན་བདེན་པ་ཞིག་གཏན་ནས་མ་
རེད། གནས་སྐོར་བ་གྲོག་མ་བཞིན་ཕྱོགས་སུ་འཐོར་བའི་གསེབ་ན་མཇལ་བ་དག་ཉམ་
ཆུང་གིས་རྒྱུ་བཞིན་འདུག་ཅིང་བར་སྐོར་དང་པོ་ཏ་ལ། ལྕགས་པོ་རིར་སོང་ནས་བལྟས་ན་
བོད་མི་སྐོར་བ་བྱེད་མཁན་འཚང་ཁས་སྒོས་འགྲོ་བཞིན་པ་དེས་མི་རིགས་གང་ཡིན་ན་
ཡང་ངོ་མི་མཚར་ཀ་མེད་ཡིན་ལ། ལྷག་པར་བོད་མི་སྐོར་ཞིག་གིས་རང་གི་སྒོ་ཟོག་ཁྲིད་
ནས་སྐོར་བ་འགྲོ་བ་དེས་བོད་ཀྱི་ཐུན་མོང་མ་ཡིན་པའི་ཁྱད་ཆོས་མངོན་པར་གསལ་བས་
རང་གིས་བལྟས་ན་ཉམས་དགའ་ཞིང་གཞན་གྱིས་མཐོང་ན་ངོ་མཚར་བ་ཞིག་མ་ཡིན་ནམ།
སྐབས་འདིར་མེ་འཁོར་གྱི་སྤ་སེ་ཉོ་དཀའ་ལ་གནམ་གྲུའི་སྤ་སེ་ཡང་ཉོ་ད་ཀའ། པོ་
ཏ་ལའི་སྒོ་བྱང་སྒོར་ལྔ་བརྒྱར་འཕར་བས་ལྟ་སྐོར་བ་རྒྱ་མི་དབུལ་བོ་གང་མང་ཞིག་གིས་སྨེ་
ངག་འདོན་བཞིན་ཡོད། གལ་ཏེ་དགེ་རྒན་ཚེ་རིང་གཡང་སྐྱིད་མིན་ན་ངེད་གཉིས་ཀྱང་
ཆབ་མདོ་བརྒྱུད་ནས་ཡོང་བ་ལས་ཐབས་གཞན་མི་འདུག
གོང་དུ་བདག་གིས་ལྷ་སའི་སྔོན་ཆད་ཀྱི་སུམ་ཚན་མང་བོ་བཤད་པ་བཞིན་ད་ལྟ་
ཡང་སུམ་ཚན་མང་བོ་ཞིག་ཡོད་དེ། དམག་མི་དང་སི་ཁྲོན་པ། ལྟ་སྐོར་བ་གསུམ་ནི་ལྷ་སའི་
མང་བ་རྣམ་གསུམ། ཇོ་འཐུང་བ་དང་མ་ཅང་རྩེ་བ། སྟོན་མོར་རོལ་བ་གསུམ་ནི་ལྷ་སའི་
དགའ་བ་རྣམ་གསུམ། པོ་ཏ་ལའི་སྒོ་བྱང་དང་མགྲོན་ཁང་གི་གླ། མེ་འཁོར་གྱི་སྤ་སེ་གསུམ་
ནི་དབྱར་དུས་ཀྱི་ལྷ་སའི་དཀའ་བོ་རྣམ་གསུམ། ནང་ལོགས་ཀྱི་རྣམ་པ། ཁ་བྲལ་གྱི་དགག་
རྒྱག རྒྱལ་གཅེས་ཀྱི་སློབ་གསོ་གསུམ་ནི་ལྷ་སའི་དར་བ་རྣམ་གསུམ། གྲྭ་བའི་གྲོང་ལྭ། སྣེ་
ཤན་མའི་རྫུན་གཏམ། སྒོ་རའི་རྒྱལ་དར་བཅས་ནི་ལྷ་ས་མཁོ་བ་རྣམ་གསུམ། དངོས་པོའི་
285



ཤེས་རབ་ཀྱི་ཚོམས།
རིན་གོང་། སྲང་གི་རླངས་འཁོར། ཆབ་སྲིད་ཀྱི་ལས་འགུལ་གསུམ་ནི་ལྷ་སའི་མགྱོགས་པ་
རྣམ་གསུམ། སྒོ་བྱང་གི་ཡིག་ནོར། ཉེན་རྟོག་པའི་ཞིབ་བཤེར། བར་སྐོར་གྱི་མཇལ་བ་
གསུམ་ནི་ལྷ་སའི་མོད་པ་རྣམ་གསུམ། གནའ་བོའི་ཁང་བ། དགོན་པའི་འཆད་ཉན།
མི་
རིགས་ཀྱི་སྐད་ཡིག་གསུམ་ནི་ལྷ་སའི་ཉམས་པ་རྣམ་གསུམ་དུ་འདོད། ད་དུང་བརྗོད་འོས་
པ་མང་བོ་མང་བོ་ཞིག་ཡོད་ངེས།
ད་དུང་བདག་ལ་བརྗོད་འདོད་པ་མང་བོ་ཞིག་ཡོད་པ་ཁྱེད་ཚོས་ཀྱང་མཁྱེན་
བཞིན་པ་རེད། སྐྱོ་བ་ཁོང་ལ་མིད་ནས་རང་གིས་རང་སྐལ་མི་ཤོར་བ་ལ་འབད་དགོས་པ་
ནི་དོན་གྱི་སྙིང་པོ་རེད་འདོད། ཡིན་ན་ཡང་། སྐབས་འདིར་ངས་ཡིད་ལ་ཤར་ཡོང་བ་ནི་ང་
ཚོས་ཀུན་བདེ་གླིང་ལ་སླེབས་དུས་ས་རུབ་འདུག་པས་ངེད་ཅག་སྒོ་ཁ་ནས་ཅུང་བསྡད་
དུས་གྲྭ་བ་ཞིག་གིས་སྒེའུ་ཁུང་ལས་ཁྱེད་ཚོ་ཕྱི་ཉིན་ཤོག ད་ལྟ་ངེད་ཅག་ཀྱང་ཕྱི་ལ་འགྲོ་
མི་ཐུབ། ལྡེ་མིག་འགོ་ཁྲིད་པའི་ལག་ན་ཡོད་ཟེར། ང་རང་ཧ་ལས་བྱུང་། དགོན་པའི་ནང་
དུ་གྲྭ་བ་དག་བཅུག་ནས་ལྡེ་མིག་གཞན་གྱིས་ལག་ཏུ་བཟུང་བ་ནི་འདི་ཁོ་ན་ཡིན་ནམ་ངོས་
ཤེས་མ་བྱུང་། དེ་ནས་པོ་ཏ་ལའི་ཐང་ཆེན་དུ་སོང་བདག་ཅག་བཙོག་ནས་འདྲ་པར་ཞིག་
བླངས་པར་དམག་ལྭ་གྱོན་མེད་པའི་དམག་མི་ཞིག་ཡོང་ནས་བཙན་གྱིས་བསུབ་ཏུ་བཅུག
ལྷག་པར་དབུས་གཙང་གི་གྲོགས་པོ་རྡོར་དབྱིངས་དང་བདག་གི་སློབ་མ་ཕྱག་
རྡོར་དང་ཟོན་ཐར་སྐྱིད་སོགས་གང་མང་ཞིག་གིས་བདག་གི་མཇལ་སྐོར་གྱི་སླད་དུ་དུས་
ཚོད་མང་བོ་ཞིག་བཏང་ནས་རོགས་རམ་བླ་ན་མེད་པ་ཞིག་གནང་བྱུང་བས་འདིར་དགའ་
སྤྲོ་ཆེན་པོ་སྐྱེས་པའི་ཁར་སྙིང་ཐག་པ་ནས་བཀའ་དྲིན་ཆེ་ཞུ་བཞིན་ཡོད།
2011 ལོའི་སྤྱི་ཟླ་བརྒྱད་པའི་ཚེས་བརྒྱད་ནས་སྤྱི་ཟླ་དགུ་བའི་ཚེས་བཅོ་ལྔ་ཉིན་མེ་
འཁོར་དུ་མགོ་བརྩམས་ཤིང་ནམ་ཁོམ་ལ་ཟིན་བྲིས་སུ་བཏབ་ནས་མང་རར་མཇུག་གྲུབ།
ལོའི་སྤྱི་ཟླ་བཅུ་གཉིས་པར་མིང་རར་ཞུ་དག་བྱས།
201 1
286



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
དཔྱད་གཞིའི་ཡིག་ཆ།
ལྷ་ལྡན་གཙུག་ལག་ཁང་། རྒྱལ་དབང་ལྔ་བ་ཆེན་པོ། བོད་ལྗོངས་མི་རིགས་དཔེ་
སྐྲུན་ཁང་།
མྱང་ཡུལ་སྟོད་སྨད་བར་གསུམ་གྱི་ངོ་མཚར་གཏམ་གྱི་ལེགས་བཤད་མཁས་པའི་
འཇུག་ངོགས། ཇོ་ནང་ཏཱ་ར་ན་ཐ། བོད་ལྗོངས་མི་རིགས་དཔེ་སྐྲུན་ཁང་།
འཇིགས་མེད་གླིང་བའི་གཏམ་ཚོགས། བོད་ལྗོངས་བོད་ཡིག་དཔེ་རྙིང་དཔེ་སྐྲུན་
ཁང་།
ཐུའུ་བཀྭན་གྲུབ་མཐའ། ཐུའུ་བཀྭན་བློ་བཟང་ཆོས་ཀྱི་ཉི་མ། ཀན་སུའུ་མི་རིགས་
དཔེ་སྐྲུན་ཁང་།
ཅོ་ནེའི་བསྟན་འགྱུར་གྱི་དཀར་ཆག འཇིགས་མེད་དབང་བོ། ཀན་སུའུ་མི་རིགས་
དཔེ་སྐྲུན་ཁང་།
དབུས་གཙང་གནས་ཡིག མཁྱེན་བརྩེ་དབང་བོ། བོད་ལྗོངས་མི་རིགས་དཔེ་སྐྲུན་
ཁང་།
ལྷ་སའི་གནའ་ཤུལ་ལོ་རྒྱུས་པད་མ་དགའ་ཚལ། བསམ་ཤོད་པས་རྩོམ་སྒྲིག་བྱས།
བོད་ལྗོངས་མི་དམངས་དཔེ་སྐྲུན་ཁང་།
ལྷ་སའི་དགོན་ཐོ། བཤེས་གཉེན་ཚུལ་ཁྲིམས། བོད་ལྗོངས་མི་རིགས་དཔེ་སྐྲུན་ཁང་།
ཨངྒིས་ཀ་རྩེའི་གནས་ཡིག ཆོས་འཕེལ། མི་རིགས་དཔེ་སྐྲུན་ཁང་།
ལྷ་སའི་གནས་ཡིག ཆོས་འཕེལ། མི་རིགས་དཔེ་སྐྲུན་ཁང་།
287



ཤེས་རབ་ཀྱི་ཚོམས།
ལྷོ་ཁའི་གནས་ཡིག ཆོས་འཕེལ། མི་རིགས་དཔེ་སྐྲུན་ཁང༌།
ཞ་ལུ་དགོན་གྱི་ལོ་རྒྱུས་མདོར་བསྡུས། སྐལ་བཟང་དང་རྒྱལ་བོ། བོད་ལྗོངས་མི་རིགས་
དཔེ་སྐྲུན་ཁང་།
ཕོ་བྲང་པོ་ཏ་ལ། བོད་རང་ལྗོངས་རིག་དངོས་དོ་དམ་ཨུ་ཡོན་ལྷན་ཁང་། བོད་ལྗོངས་
མི་རིགས་དཔེ་སྐྲུན་ཁང་།
བོད་ལྗོངས་ཞིབ་འཇུག་གི་དུས་དེབ་ཁག་གཅིག
བོད་ལྗོངས་སློབ་གྲྭ་ཆེན་མོའི་རིག་
རིག་གཞུང་དུས་དེབ་ཁག་གཅིག
བོད་ལྗོངས་ནང་བསྟན་དུས་དེབ་ཁ་ཚང་།
# - ] yrftigfii |
|:#Ft:|:#/f Ti
Y: +1:, if 1 1-zg t; [
Pj »g PiE 7 1 : 1:11:; #|:|: : 39! $1:
3༔ # 1Hly # r]Fན, }rd t: fijik|:
* : - f19ff; བརྒྱུJ1} [ ||}|x?1-
288



ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བཀའ་དྲིན་ཞུ་བ།
ཐེངས་འདིར་གནས་སྐོར་དུ་འགྲོ་རོགས་མང་ར་བ་རིགས་སྨྲ་འཇམ་དབྱངས་ཆོས་
འཕེལ་དང་། བོད་ལྗོངས་སློབ་ཆེན་གྱི་དགེ་རྒན་ཕྱག་ན་རྡོ་རྗེ། ཁོའི་སྐུ་ཟླ་བོད་ལྗོངས་
སློབ་ཆེན་གྱི་དབྱིན་ཇིའི་དགེ་རྒན་དགའ་བ་མཚོ་མོ། བོད་ལྗོངས་སློབ་གྲྭ་ཆེན་མོའི་ཞིབ་
འཇུག་མཐར་ཕྱིན་སློབ་མ་ཟོན་ཐར་སྐྱིད། བོད་ལྗོངས་ཅང་སུའུ་སློབ་འབྲིང་གི་དགེ་རྒན་
ལྕམ་མོ་རྡོར་དབྱིངས། བོད་ལྗོངས་ལྷ་སའི་སློབ་འབྲིང་གི་དགེ་རྒན་ལྕམ་མོ་ཚེ་རིང་གཡང་
སྐྱིད། པོ་ཏ་ལའི་སྐུ་ཞབས་རྡོ་རྗེ་གཡུལ་རྒྱལ། པོ་ཏ་ལའི་ལས་བྱ་ལ་མོ་ཚེ་རིང་བཀྲ་ཤིས། རྭ་
སྒྲེང་བསམ་གཏན་
སམ་གཏན་གླིང་གི་བཙུན་མ་བྱམས་པ་དཔལ་མོ། བོད་ལྗོངས་འབྲས་སྤུངས་དགོན་
པའི་ལས་བྱེད་པ་བློ་བཟང་བློ་གྲོས། བོད་ལྗོངས་ནག་ཆུའི་ན་གཞོན་ཤེས་ཡོན་ཅན་བསོད་
ནམས་རྒྱ་མཚོ། བོད་ལྗོངས་ནག་ཆུའི་སློབ་གཉེར་བ་བསྟན་འཛིན་ཉི་མ་ཆོས་འགྲུབ་ སྙེ་མོ་
ཐོན་མ་ཎི་སྒང་བའི་ཐོན་པའི་སྲས་མོ་བྱམས་པ་གཡང་འཛོམས། བོད་ལྗོངས་སློབ་གྲྭ་ཆེན་
མོའི་རྒྱ་ཡིག་སློབ་སྐོར་གྱི་སྙེ་མོ་ཐོན་ལུག་ར་བའི་བུ་མོ་ཉི་མ། ཐོན་ལུག་ར་བའི་མང་ཐོས་
བགྲེས་པོ་ངག་དབང་དགེ་འདུན། སེ་ར་དགོན་པའི་སེར་གཙུག་ཁང་གི་བློ་བཟང་
འཕགས་མཆོག སྐར་ཆུང་ལྷ་ཁང་གི་སྐུ་ཞབས་བློ་བཟང་ཆོས་འཕེལ། ནག་ཆུའི་ན་གཞོན་
ཤེས་ཡོན་ཅན་སོག་རུའི་མགོན་པོ། འབྲུ་གུང་དགོན་པའི་མཁན་པོ་ཀརྨ་དགེ་ལེགས། ད་
དུང་མིང་མི་ཤེས་པའི་སྐྱ་སེར་ཕོ་མོ་རྒན་གཞོན་སྐོར་ཞིག་དང༌། རླངས་འཁོར་ཁ་ལོ་བ་
སྐོར་ཞིག་གིས་བདག་གི་གནས་སྐོར་ལ་རོགས་རམ་དང་མཐུན་རྐྱེན་སྦྱར་བ་ཙམ་དུ་མ་
ཟད། སུན་སྣང་མེད་པར་ལམ་སྟོན་དང་གནས་བཤད། ད་དུང་གནས་སྐོར་དུ་འགྲོ་བར་
མཐུན་རྐྱེན་སྦྱར་བ་དང་། བདག་གི་བདེ་འཇགས་ལ་སེམས་ཁུར་བྱེད་ཀྱིན་པའི་ཉེན་རྟོག་
པ་སྐོར་ཞིག་ལ་བཀའ་དྲིན་ཆེ་ཞུ།
289



ཤེས་རབ་ཀྱི་ཚོམས།
མཇུག་གི་གཏམ།
ས་ལ་
ལྷ་འདྲེའི་སྲེད་པས་བདག་གིར་བྱས་པའི་ལྷ་ས》 བཀླགས་ནས་མཚམས་འདིར་
སླེབས་དུས་ཁྱེད་ཡང་བདག་དང་མཉམ་དུ་དབུས་གཙང་ལ་མཇལ་སྐོར་ཐེངས་གཅིག་
བྱས་ཡོད། སྐབས་འདིར་སྔོན་ཆད་ཀྱི་སྐད་ཆས་བཤད་ན་ཁྱེད་ནི་བདག་གི་དབུས་
མཇལ་བའི་དབུས་གྲོགས་སུ་གྱུར་ཅིང་། དེང་གིས་སྐད་ཆས་བཤད་ན་ཁྱེད་ནི་བདག་གི་
ཡིག་འབྲུའི་ཁྲོད་ནས་རིག་གནས་ཀྱི་གནས་སྐོར་ཐེངས་གཅིག་བྱས་ཡོད།
ཁྱེད་ངས་དབུས་གྲོགས་ཡིན་ཡང་འདྲ། ཀློག་པ་བོ་ཡིན་ཡང་འདྲ། ཡིག་འབྲུའི་འདི་
དག་ལས་ཁྱེད་ཡང་ང་བཞིན་དུ་ཆགས་སྡང་གིས་རང་གི་མེས་པོའི་ཕ་ཡུལ་དུ་ཐེངས་
གཅིག་ཕེབས་པ་ལ་ཤིན་ཏུ་དགའ་བྱུང་། གལ་ཏེ་མིའི་སེམས་པའི་འཁྱེར་སོ་མི་འདྲ་བའི་
དབང་གིས་ཡིག་འབྲུ་འདི་དག་གིས་ཁྱེད་ཀྱི་སེམས་ལ་མི་དགའ་བ་ཞིག་བྱུང་ན་དེ་ནི་
བདག་གི་ཕངས་སེམས་ཤིག་ཡིན།
དེབ་འདི་ཁྱེད་ཀྱི་སྤྱན་སྔར་བཀྲམ་པ་དང་མཉམ་དུ་དཔེ་ཚོགས་འདིར་པར་དུ་
བསྐྲུན་པ་ལ་རོགས་རམ་བྱེད་པའི་སྐུ་ཞབས་ལུང་གཡུང་དྲུང་དང་ཁྱུང་ཕྲུག་བློ་བཟང་དར་
རྒྱས་དང་། པར་སྒྲིག་ཐད་ལ་རོགས་རམ་བྱེད་མཁན་འབལ་གཞུང་དཔལ་ཆེན། མདུན་
ཤོག་ཇུས་འགོད་པ་ཚ་བོ་བསེ་ཐར་འབུམ། རིགས་པ་སྨྲ་བ་མང་རའི་འཇམ་དབྱངས་ཆོས་
འཕེལ། ན་གཞོན་གཞུང་ལུགས་སྨྲ་བ་བྱ་མདོ་རབ་རྒྱས་དང་རིགས་པ་སྨྲ་བ་བྱ་མདོ་བློ་
བཟང་དང་བྱ་མདོ་སྐལ་བཟང་རྒྱལ་མཚན། ཞིབ་འཇུག་པ་ཆེན་མོ་གངས་འཚོ། ཞིབ་
འཇུག་སློབ་མ་རྣམ་དཔྱོད་ཅན་ཚེ་དཔལ་སྟོབས་རྒྱས་བཅས་ཀྱིས་པར་ཞུ་བྱས་པ་དང་
འདིའི་བྱ་བ་མཐའ་དག་ཁུར་དུ་བླངས་པའི་ཕུ་བོ་རྟ་ལོ་ཐར་དང་ནུ་བོ་བདེ་མཆོག་དང་
མང་རའི་བཟོད་པ་རྒྱ་མཚོ་བཅས་ལ་སྙིང་ཐག་པ་ནས་བཀའ་དྲིན་ཆེ་ཞུ།
བདག་གི་གློག་རྡུལ་ཡིག་ཟམ། OK195903@163.com
2012 ལོའི་ཟླ 1 བའི་ཚེས 2 གྱི་ཞོགས་པར་མང་རར་བྲིས།
290



ལྷ་འདྲེའི་སྲེད་པས་བདག་གིར་
བྱས་པའི་ལྷ་ས།
1/16
རྩོམ་པ་པོ། ཤེས་རབ་བསྟན་དར་གྱིས་བརྩམས་
རྩོམ་སྒྲིག་འགན་འཁུར་པ། ལུང་གཡུང་དྲུང་།
མདུན་ཤོག་མཛེས་རིས་པ། བསེ་ཐར་འབུམ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ཀན་སུའུ་ཞིན་ཧྭ་པར་ཁང་།
དེབ་ཚད། ཧའོ་སྨིས787 （ཧའོ་སྨིས1092
དཔར་ཤོག 18.5
ཡིག་གྲངས། ཁྲི 25
པར་ཐེངས། 2012ལོའི་ཟླ11པར་པར་གཞི་དང་པོ་བསྒྲིགས།
དཔར་ཐེངས། 2012ལོའི་ཟླ11པར་དཔར་ཐེངས་དང་པོ་དཔར།
དཔར་གླངས།
དཔེ་རྟགས། ISBN 978-7-5421-2222-3
རིན་གོང་། སྒོར 25.00
14 000
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



ལྷ་ས་ནི་དབུས་གཙང་གི་མཚོན་བྱེད་དེ། ལྷ་ས་ན་ང་
ཚོའི་རྨི་ལམ་ལ་རྒྱུན་ཏུ་འཁོར་བའི་པོ་ཏ་ལ་ཡོད་ལ། ཇོ་བོ་
ཡིད་བཞིན་ནོར་བུ་ཡང་ཡོད། ལྷ་ས་ན་ཕུ་ནུའི་སྐྱིད་སྡུག་
གི་མིག་ཆུ་ཡོད་ལ་མེ་བཞིན་འབར་བའི་བོད་པའི་ཚེ་སྲོག་
ཀྱང་ཡོད།
• ལྷ་ས་ནི་ལྷ་འདྲེའི་སྲེད་པས་བཟུང་བའི་ཉི་མའི་གྲོང་
ཁྱེར་ཡིན་ལ། ངའི་རེ་སྨོན་གྱི་མྱུ་གུ་ལ་མེ་ཏོག་བཞད་པའི་
ལྷ་ཡི་ཕ་ས་ཡིན། དེ་བས་ལྷ་ས་ནི་ཉི་མ་དང་ཆེས་ཐག་ཉེ་
བའི་དག་ཞིང་ཡིན་ལ། མི་དང་ལྷ་ཡི་འབྲེལ་ཐག་ཆེས་དམ་
པའི་མཁའ་དབྱིངས་ཀྱི་གྲོང་ཁྱེར་ཡིན།
• ལྷ་སར་འགྲོ། པོ་ཏ་ལས་ང་ཚོར་སྒུག་ཡོད། རྣམ་ཤེས་
གསོན་པོའི་རྡོ་ལེབ་རེ་རེ་ང་ཚོའི་རེ་སྨོན་བཞིན་ད་དུང་
དྲོད་ཁོལ་ཡལ་མེད་ལ། གཙུག་ལག་ཁང་གི་ཆོས་དུང་གི་
ངག་ན་དེང་རབས་ཀྱི་གྲོང་ཁྱེར་གྱི་ཞོགས་པ་སློང་བའི་སྒྲ་
དབྱངས་ཡལ་མེད།
དེབ་འདིས་ང་ཚོའི་རྨི་ལམ་དུ་ཤར་བའི་པོ་ཏ་ལ་ཁྱོད་ཀྱི་
མིག་ལམ་དུ་བཤམ་ཞིང་། དུང་སེམས་ཀྱི་པོ་ཏ་ལ་ཁྱོད་ཀྱི་
སེམས་ཁོང་དུ་བཞེངས་ངེས། ད་དུང་པོ་ཏ་ལ་འདི་བོད་པ་
ཡོངས་ཀྱི་སེམས་ཀྱི་པོ་ཏ་ལ་ཡིན་པར་ངེས་ཤེས་གསར་བ་
ཞིག་ཀྱང་སྦྱིན་ངེས།
རྩོམ་སྒྲིག་འགན་འཁུར་པ། ལུང་གཡུང་དྲུང་།
མདུན་ཤོག་མཛེས་རིས་པ། བསེ་ཐར་འབུམ།



ཤེས་རབ་ཀྱི་ཚོམསན
1 ནང་བསྟན་སློབ་དེབ་སྐལ་བཟང་འཇུག་ངོགས།
2 སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ།
3 ནང་བསྟན་དཔལ་འབྱོར་རིག་པ། (སྟོད་ཆ)
བོད་རིག་པའི་དཔྱད་རྩོམ་ཕྱོགས་བསྒྲིགས།
5 གངས་སེང་འཚོལ་བ།
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
བོད་ཀྱི་ལོ་རྒྱུས་ཀྱི་མཐའ་དཔྱོད།
8 དགེ་ལུགས་པའི་ཚད་མའི་ལོ་རྒྱུས།
9 བོད་ཀྱི་དགོན་སྡེའི་སློབ་གསོ།
10 ཚངས་མགུར་ཞིབ་འཇུག
5
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
ཤེས་རབ་བསྟན་དར་གྱིས་བརྩམས།
ISBN 978-7-5421-2222-3
ཀན་སུའུ་མི་རིགས་དཔེ་སྐྲུན་ཁང་།
9 "78 75 42" 12222 3" >
( e);E6t:25.00 L
